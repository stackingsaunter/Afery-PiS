01.07.2022

Resort klimatu chce zawiesić normy jakości paliwa i dopuścić do sprzedaży tzw. odpad węglowy, czyli najgorszej jakości paliwa, powodujące powstawanie pyłu i smogu. Polska może przez to stracić pieniądze z Krajowego Planu Odbudowy. Główny Urząd Statystyczny podał wstępne dane dotyczące inflacji w Polsce – ceny towarów i usług konsumpcyjnych według szybkiego szacunku w czerwcu 2022 r. w porównaniu z analogicznym miesiącem ub. roku wzrosły o 15,6% (wskaźnik cen 115,6), a w stosunku do poprzedniego miesiąca wzrosły o 1,5% (wskaźnik cen 101,5). W opublikowanym w piątek wykazie książek dopuszczonych do użytku szkolnego pojawił się mocno krytykowany w ostatnich dniach podręcznik dla przedmiotu Historia i Teraźniejszość. Ministerstwo Kultury poinformowało, że rząd PiS kupił w Szwajcarii zabytkowy hotel za co najmniej 120 mln zł. Mateusz Wagemann, nowy wicewojewoda zachodniopomorski, nie chce upublicznić swojego oświadczenia majątkowego. Wcześniej był we władzach dwóch stowarzyszeń, do których płynie strumień pieniędzy z Funduszu Sprawiedliwości zarządzanego przez Zbigniewa Ziobrę. Trybunał Konstytucyjny opublikował oświadczenia majątkowe dziesięciorga sędziów, w tym Julii Przyłębskiej, za 2021 rok. Oświadczenia pozostałych pięciorga sędziów (w tym między innymi Krystyny Pawłowicz) - na ich wniosek - zostały utajnione. "Polska musi wywiązać się ze zobowiązań dotyczących sądownictwa" – stwierdziła szefowa KE. Ursula Von der Leyen skomentowała zmiany w sądownictwie w Polsce, które mają zapewnić odblokowanie środków na KPO. "Wciąż oceniamy nowe prawo, dotyczące systemu dyscyplinarnego. Wyciągnięcie ostatecznych wniosków jest dziś niemożliwe" – oświadczyła. To oznacza, że wypłaty miliardów z KPO dla Polski są ciągle niepewne. Od 1 lipca 2022 r. została zlikwidowana ulga dla klasy średniej. Z ulgi tej mogli korzystać pracownicy oraz przedsiębiorcy opodatkowani według skali podatkowej uzyskujący miesięcznie przychody/dochody od 5701 zł do 11 141 zł, czyli od 68 412 zł do 133 692 zł rocznie. Formą rekompensaty za zlikwidowanie tej ulgi będzie obniżenie od 1 lipca 2022 r. stawki PIT w pierwszym przedziale skali podatkowej z 17% do 12%. Ordo Iuris ma przeprosić i wpłacić 25 tys. zł na konto WOŚP — zdecydował sąd w Katowicach w sprawie sporu tej organizacji z prof. Wojciechem Popiołkiem, rzecznikiem dyscyplinarnym Uniwersytetu Śląskiego.

https://wyborcza.pl/7,177851,28639356,ministerstwo-klimatu-chce-sprzedawac-ludziom-odpad-weglowy.html?fbclid=IwAR0GzSieFdAMAMNYLLYms_Ve0UUZ_fG-JASnij40ORGpNN2Hvdnj9jdIU9Y

https://alebank.pl/gus-inflacja-wzrosla-do-156-proc-w-czerwcu/?id=415479&catid=25926&fbclid=IwAR1qUWJfA5uuySMbNbbcAKfPLdnARy6J3ieA9tYsZWppL9eeCNHqHBQFaDo

https://wydarzenia.interia.pl/kraj/news-podrecznik-historia-i-terazniejszosc-zatwierdzony,nId,6130213?fbclid=IwAR3KJk-HvVR9haIuBYFm97Ab9n1r00CbaiuXT3K9g_K1dXGnGwbcOd-wYZA

https://oko.press/rzad-pis-kupil-w-szwajcarii-zabytkowy-hotel-za-co-najmniej-120-mln-zl/?fbclid=IwAR2J9yILCwaYGB_JHvKSjWwBlTRA_kZV9W1ZRoue3iSnzM6kucr-cNr8n6M

https://oko.press/mateusz-wagemann-wicewojewoda-fundusz-sprawiedliwosci-majatek/?fbclid=IwAR0zpDlJZ9TopleYvfigDINeUHGVb5d5_WNMJy2Ivr4gQ0ERSeMq1p-O3NM

https://tvn24.pl/polska/utajnione-oswiadczenia-sedziow-tk-wojciech-hermelinski-komentuje-5772802?fbclid=IwAR3dyG4EEJaRl6BFjkr0fy9PE92qpCPDJKWz1ELuORqlvEBP3uKlsz9wOZU

https://businessinsider-com-pl.cdn.ampproject.org/v/s/businessinsider.com.pl/gospodarka/sporu-z-komisja-europejska-ciag-dalszy-von-der-leyen-zabiera-glos/c6gdvw7.amp?amp_gsa=1&amp_js_v=a9&usqp=mq331AQKKAFQArABIIACAw%3D%3D&fbclid=IwAR3rG0re2bDTqlM2WDpG0sMBW4aHWgkw6JeRYWLnUTV1m41XRNjWmHgCv1E#amp_tf=Od%3A%20%251%24s&aoh=16567036461491&referrer=https%3A%2F%2Fwww.google.com&ampshare=https%3A%2F%2Fbusinessinsider.com.pl%2Fgospodarka%2Fsporu-z-komisja-europejska-ciag-dalszy-von-der-leyen-zabiera-glos%2Fc6gdvw7

https://www.wprost.pl/swiat/10768156/von-der-leyen-o-wypelnieniu-tzw-kamieni-milowych-widzimy-ze-tej-czesci-brakuje.html?fbclid=IwAR1nUaWEEEL8CsMB-y5qmJfXtRS9Pn1a0kLp91lDvgvrAxXStG8qpPAuFBY

https://podatki.gazetaprawna.pl/artykuly/8486882,polski-lad-20-likwidacja-ulgi-dla-klasy-sredniej.html

https://www.rp.pl/podatki/art37108711-polski-lad-koniec-z-ulga-dla-klasy-sredniej

https://www.podatnik.info/publikacje/likwidacja-ulgi-dla-klasy-sredniej-co-to-oznacza-w-praktyce,611178

https://wiadomosci.onet.pl/slask/ordo-iuris-przegralo-w-sadzie-ma-wplacic-na-rzecz-wosp/1d5pf9l