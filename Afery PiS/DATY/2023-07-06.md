06.07.2023

Michał Dworczyk, ówczesny szef kancelarii premiera, jak wynika z kolejnego opublikowanego w internecie maila, miał napisać w marcu 2019 roku do premiera Mateusza Morawieckiego wiadomość zatytułowaną "Kukiz". Jest w niej mowa o kulisach rozmów rządu z posłami Kukiz'15. "Tyszka, podkreślając, że muszą się uwiarygadniać i, że to nic osobistego, obiecał, że będzie się 'uwiarygadniał', atakując rząd 'in corpore', a nie personalnie - zobaczymy" - czytamy między innymi w treści maila. Mateusz Morawiecki kolejny rok z rzędu przyznał potężną dotację z rezerwy budżetowej na "Centrum Krucjaty Wyzwolenia Człowieka" - wynika z informacji Wirtualnej Polski. To baza konferencyjno-noclegowa w Krościenku nad Dunajcem. Zbudowana przez oazowy ruch Światło-Życie, działa w nim minister Henryk Kowalczyk. W ciągu trzech lat z rządu popłynęło tam niemal 29 mln zł. Europejski Trybunał Praw Człowieka ogłosił w czwartek wyrok w sprawie dwóch skarg, które złożył Igor Tuleya. W decyzji przekazano, że doszło do naruszenia trzech artykułów Europejskiej Konwencji Praw Człowieka. Sędzia ma otrzymać od Polski 36 tysięcy euro. Tuleya ocenił, że "możemy mówić o sukcesie, ale to jest po prostu kolejna zwycięska bitwa". - To nie jest jeszcze wygrana wojna w obronie praworządności - zaznaczył. Ewa Łosińska została nową rzeczniczką nowej Krajowej Rady Sądownictwa. Była dziennikarka prowadziła wcześniej konto na Twitterze, gdzie między innymi nazwała Donalda Tuska "rudą szują" i twierdziła, że Mateusz Morawiecki "rozwala sądownictwo na życzenie Unii Europejskiej". Profil zniknął jednak w środę z mediów społecznościowych. - Jako rzecznik będzie wypowiadać się w imieniu instytucji, a nie przedstawiać własne poglądy - powiedziała szefowa nowej KRS Dagmara Pawełczyk-Woicka w rozmowie z Wirtualną Polską. Serwis Poufna Rozmowa tym razem opublikował wiadomości pochodzące z prywatnego e-maila Joachima Brudzińskiego. Członek Rady Nadzorczej TVP Przemysław Tejkowski miał mu radzić, jak osłabić media komercyjne i dzielić się z nim swoimi spostrzeżeniami na temat pracy w mediach publicznych. Rada Mediów Narodowych? "Organ, ciało, ch*j wie co". Ustawa medialna? "Lepiej nie gadać".

https://tvn24.pl/polska/afera-mailowa-kulisy-rozmow-rzadu-z-poslami-kukiz15-7206169

https://wiadomosci.wp.pl/afera-mailowa-poslowie-kukiz15-musza-sie-uwiarygadniac-6916639169530752a

https://wiadomosci.onet.pl/kraj/kulisy-ukladu-pis-z-kukizem-musza-sie-uwiarygadniac/w3qmb3v

https://wiadomosci.wp.pl/miliony-na-oaze-henryka-kowalczyka-przelew-dla-centrum-krucjaty-wyzwolenia-czlowieka-6916392863562496a

https://wiadomosci.onet.pl/kraj/katolicka-oaza-dostala-miliony-od-panstwa-wspiera-ja-minister/p4hrxn8

https://tvn24.pl/krakow/wp-rzad-przekazal-na-oaze-henryka-kowalczyka-29-milionow-zlotych-powstaje-centrum-krucjaty-wyzwolenia-czlowieka-w-kroscienku-nad-dunajcem-7205986

https://next.gazeta.pl/next/7,151003,29944637,miliony-od-premiera-na-centrum-krucjaty-wyzwolenia-czlowieka.html

https://tvn24.pl/polska/igor-tuleya-wyrok-europejskiego-trybunalu-praw-czlowieka-co-zawiera-7206241

https://www.prawo.pl/prawnicy-sady/naruszenie-praw-sedziego-tulei-wyrok-etpcz,522067.html

https://www.rmf24.pl/polityka/news-tuleya-kontra-polska-jest-wyrok-trybunalu-praw-czlowieka,nId,6886064#crp_state=1

https://www.polityka.pl/tygodnikpolityka/kraj/2218890,1,tuleya-wygral-wyroki-unijnych-trybunalow-beda-podstawa-rozliczenia-pis.read

https://tvn24.pl/polska/krajowa-rada-sadownictwa-ewa-losinska-nowa-rzeczniczka-o-tusku-pisala-ze-to-ruda-szuja-7206147

https://www.wirtualnemedia.pl/artykul/krajowa-rada-sadownictwa-krs-rzecznik-prasowy-ewa-losinska-twitter

https://wiadomosci.onet.pl/kraj/nowa-rzeczniczka-prasowa-krs-uciekla-przed-dziennikarzem/dy19029

https://wiadomosci.onet.pl/kraj/o-tusku-mowi-ruda-szuja-kim-jest-nowa-rzeczniczka-krajowej-rady-sadownictwa/kcvk5eh

https://www.proto.pl/aktualnosci/nowa-rzeczniczka-krajowej-rady-sadownictwa-zaslynela-ucieczka-przed-dziennikarzem

https://tvn24.pl/polska/krajowa-rada-sadownictwa-ewa-losinska-nowa-rzeczniczka-szefowa-krs-dagmara-pawelczyk-woicka-komentuje-7211165

https://wiadomosci.gazeta.pl/wiadomosci/7,114884,29944886,afera-mailowa-czlonek-rady-nadzorczej-tvp-o-pracy-w-mediach.html

https://wyborcza.pl/7,75398,29946930,wiceszef-rady-nadzorczej-tvp-wulgarnie-ocenia-rade-mediow-narodowych.html#S.embed_link-K.C-B.1-L.1.zw