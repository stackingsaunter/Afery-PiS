13.10.2022

Wiadomości TVP przygotowały materiał zachęcający do palenia węglem brunatnym. Szymon Szynkowski vel. Sęk został nowym ministrem ds. Unii Europejskiej. Nominację na to stanowisko wręczył mu Andrzej Duda. Spółdzielnia rolna, w której prezesem i udziałowcem jest Zbigniew Ajchler, poseł niezrzeszony głosujący razem z PiS, podpisała w sierpniu umowę na poddzierżawę 250 hektarów z państwowych zasobów. Przy przekazaniu ziemi pominięto standardowe procedury, obowiązujące zwykłych rolników. Gdy o sprawę zaczęli dopytywać dziennikarze Wirtualnej Polski, ziemia nieoczekiwanie wróciła do państwa. Grupa Tauron zgłosiła nieplanowany postój bloku o mocy 910 MW w Elektrowni Jaworzno - wynika z danych REMIT Tauronu. Jak czytamy w komunikacie spółki, przerwa potrwa do poniedziałku. Ponad miesiąc temu blok wznowił produkcję energii po czterotygodniowym postoju. Premier Mateusz Morawiecki przedstawił pomysł na dystrybucję węgla do polskich gmin. Podkreślił, że ma zgodę na niego niemal wszystkich samorządowców. W jego ocenie dzięki takiemu rozwiązaniu cena węgla będzie kosztować od ok. 1,5 tys. zł, do maksymalnie 2 tys. zł za tonę. Wicepremier Jacek Sasin natomiast stwierdził, że "bardzo ważną decyzją", która obniżyła cenę węgla, była wypłata dodatku węglowego. Oznajmił także w programie "Gość Wydarzeń", że Polakom nie zabraknie węgla na zimę. "Myślę, że mogę to zagwarantować" - powiedział. Europejski Trybunał Praw Człowieka w Strasburgu rozważa uruchomienie nadzwyczajnej procedury wobec Polski — informuje "Gazeta Wyborcza". W skardze — wniesionej przez Lecha Wałęsę — były prezydent zarzuca Polsce naruszenie kilku artykułów europejskiej konwencji praw człowieka, co ma związek z jego sprawą i uchyleniem prawomocnego wyroku. "Szanowny Panie Ministrze! Gdzie są ci nauczyciele?" - pytają organizatorzy ogólnopolskiej akcji "Kartka do Czarnka". 14 października o 9 przed Kuratorium Oświaty w Bydgoszczy zbierane będą listy do ministra edukacji w sprawie chaosu w szkołach. Z kolei wieczorem na ulice miasta wyjdą przedstawiciele branży gastronomicznej, którzy mają dość inflacji.

https://next.gazeta.pl/next/7,172392,29021031,kaczynski-odniosl-sie-do-kwestii-palenia-weglem-brunatnym-tvp.html

https://www.money.pl/gospodarka/oto-nowy-minister-bedzie-odpowiadac-za-relacje-z-unia-europejska-6822643201940320a.html

https://www.pap.pl/aktualnosci/news%2C1450998%2Cszymon-szynkowski-vel-sek-nowym-ministrem-do-spraw-unii-europejskiej.html

https://wiadomosci.wp.pl/ziemia-miala-trafic-do-rolnikow-ale-250-hektarow-dostala-spoldzielnia-posla-wspierajacego-pis-6822231145831264a

https://biznes.interia.pl/gospodarka/news-blok-energetyczny-taurona-w-jaworznie-ponownie-nieczynny,nId,6345213#utm_source=paste&utm_medium=paste&utm_campaign=chrome

https://www.money.pl/gospodarka/rzad-oglasza-interwencje-wegiel-nie-drozej-niz-po-2-tys-zl-6822554923023200a.html

https://energia.rp.pl/wegiel/art37231741-mateusz-morawiecki-obiecuje-wegiel-po-2000-zlotych-za-tone

https://tvn24.pl/tvnwarszawa/okolice/otwock-konferencja-morawieckiego-i-sasina-w-sprawie-dystrybucji-wegla-przez-samorzady-6161947?fbclid=IwAR2DA32Yk25_KGURDwS-PGjLL8CXQyqs3mpM70T6IAqzqmI3RshrOlY-byg

https://www.polsatnews.pl/wiadomosc/2022-10-13/co-z-weglem-na-zime-jacek-sasin-w-programie-gosc-wydarzen-od-1920/?fbclid=IwAR3gDZi-LnZi1LFgMMBn_2GWPbebiw71ZMove2ArGJk8ZPKJJnOC6mLpieU

https://wiadomosci.onet.pl/swiat/lech-walesa-zaskarzyl-polske-sprawe-rozstrzygnie-trybunal-w-strasburgu/8g1lbh2

https://miasta.tokfm.pl/miasta_tokfm/7,185061,29020245,bydgoszcz-piatek-dniem-protestow-bedzie-kartka-do-czarnka.html