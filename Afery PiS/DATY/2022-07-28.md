28.07.2022

Katolickie liceum w Tomaszowie Mazowieckim, otrzymujące setki tysięcy dotacji z MEiN poinformowało, że matury nie zdał tam żaden z absolwentów. Witold Waszczykowski porównał obecne czasy do epoki Gomułki. Prezes PiS Jarosław Kaczyński oświadczył, że jest zdecydowanym przeciwnikiem podwyżek dla polityków w obecnej sytuacji gospodarczej. Jak zapewnił, premier Morawiecki "ma takie samo zdanie jak ja, choć o tym jeszcze nie rozmawialiśmy" (!). Jarosław Kaczyński potwierdził także, że to on stał za nagłą dymisją Piotra Naimskiego, pełnomocnika rządu ds. strategicznej infrastruktury energetycznej. Poszło m.in. o przejęcie Lotosu przez Orlen, przeforsowane przez Daniela Obajtka. Śledztwo oko.press wykazało, że kampanię billboardową #StopRussiaNow z 23 kwietnia Kancelaria Premiera i BGK bez przetargu zleciły firmie, za którą stoi Piotr Pałka, współpracownik prezydenta i były wiceprezes TVP z jego polecenia. Kampania kosztowała blisko 23 mln zł. Na portalu poufnarozmowa.com udostępniono kolejne maile ze skrzynki Michała Dworczyka, dotyczące tym razem "obdzwaniania" zaprzyjaźnionych dziennikarzy, takich jak Sakiewicz, Pereira czy Karnowski, w celu wykreowania narracji pochwalającej rząd. Menedżer ds. komunikacji korporacyjnej w sieci Biedronka skomentował słowa Jacka Sasina sprzed kilku dni, ujawniając, że Biedronka współpracuje właśnie z KGS, a mimo tego boryka się z problemami dotyczącymi zaopatrzenia w cukier. Daniel Obajtek nazwał kolejne taśmy na swój temat "prowokacją mającą na celu zniszczenie jego osoby". Polska może nie dostać pieniędzy z KPO. „Niestety jest taka możliwość, bo gramy z partnerem, który oszukuje” – powiedział w radiowej „Jedynce” Marcin Horała. Osoby zakażone i chore na małpią ospę, a także podejrzane o zakażenie lub zachorowanie na tę chorobę, będą objęte obowiązkiem izolacji w warunkach domowych - przewiduje projekt nowelizacji rozporządzenia ministra zdrowia. Pierwsze gminy w Polsce otrzymują (dwa lata po ogłoszeniu programu) rządowe pieniądze na postawienie masztu z biało-czerwoną flagą. Dzisiaj w życie wchodzi ustawa, która miała wprowadzić maksymalną cenę węgla dla gospodarstw domowych na poziomie 996,60 zł za tonę. Naczelna Izba Kontroli zakończyła analizę realizacji zeszłorocznego budżetu i po raz kolejny na jaw wyszły nieprawidłowości przy tworzeniu Centralnej Ewidencji Pojazdów i Kierowców. Marian Banaś wprost oskarża premiera Morawieckiego o opieszałość i brak jakichkolwiek działań prowadzących do powstania zapowiadanego od dawna systemu CEPiK 2.0. Najwyższa Izba Kontroli ocenia także, że morska energetyka wiatrowa rodzi się w Polsce w bólach, a mogłaby się rozwijać szybciej, gdyby nie rozproszenie procedur wydawania pozwoleń, brak sieci przesyłowych i skomplikowane przepisy. Komisja Europejska wszczęła śledztwo po doniesieniach, że oprogramowanie szpiegowskie Pegasus było wykorzystywane wobec jej pracowników, w tym wobec komisarza UE ds. sprawiedliwości Didiera Reyndersa. "Decyzje co do płacy minimalnej na 2024 rok będą w przyszłym roku" — powiedział podczas czwartkowego briefingu prasowego rzecznik rządu Piotr Müller. "Zobaczymy jak będzie wyglądała sytuacja. Tak jak państwo widzicie, pomiędzy płacą minimalną w roku 2022, a 2023 jest ponad 400 zł różnicy" — podkreślił. Dodał, że przyszłoroczna dyskusja na temat płacy minimalnej może mieścić się wokół tej kwoty.

https://tvn24.pl/premium/tomaszow-mazowiecki-w-katolickim-liceum-nikt-nie-zdal-matury-2022-jak-dziala-niepubliczna-szkola-wspolfinansowana-z-pieniedzy-mein-5940240?fbclid=IwAR15iSq1pXOjT6nVkSwNIROZkpBJ-WfTJ21cBmGM5F4abSLkYrMHovoq6g0

https://twitter.com/WaszczykowskiW/status/1552609109375176705

https://businessinsider.com.pl/wiadomosci/kaczynski-jednoznacznie-o-podwyzkach-dla-politykow-ktos-musi-dawac-przyklad/9ps41f4

https://wyborcza.biz/biznes/7,179190,28732048,kaczynski-potwierdzil-ze-odwolal-naimskiego.html

https://oko.press/kampanie-stop-russia-now-za-23-mln-zl-zrobila-firma-wspolpracownika-andrzeja-dudy-ujawniamy/?fbclid=IwAR3yUfz4AkUSKoDqzPfm9kDH6XMvXRboNwupV6bsQs2pVBBQfiSCGvCuoLE

https://wiadomosci.wp.pl/obdzwonieni-premier-prosi-dziennikarzy-o-rozreklamowanie-6795307810814944a?fbclid=IwAR1AnhkZww7n2_lJaO9l8me3Ur-WaL9HLE63snTRbLkC53R1_qfeclk4HO4

https://www.onet.pl/informacje/onetwiadomosci/jacek-sasin-oskarza-niemcow-o-brak-cukru-w-polsce-biedronka-komentuje/v2fmehg,79cfc278

https://www.money.pl/gospodarka/biedronka-odpowiada-na-slowa-sasina-poszlo-o-cukier-6794713404304224a.html

https://www.wprost.pl/kraj/10797250/daniel-obajtek-komentuje-sprawe-tasm-wyborczej-atak-w-celu-oslabienia-prezesa-najwiekszej-polskiej-firmy.html

https://biznes.wprost.pl/gospodarka/10797688/polska-bez-pieniedzy-z-kpo-horala-gramy-z-partnerem-ktory-oszukuje.html

https://wiadomosci.radiozet.pl/Polska/Bedzie-obowiazek-izolacji-chorych-.-Ministerstwo-Zdrowia-szykuje-zmiany?rzs=najczesciejczytane

https://konkret24.tvn24.pl/polska,108/w-ilu-gminach-stana-maszty-pod-bialo-czerwona-trzy-wojewodztwa-przoduja,1113427.html

https://tvn24.pl/biznes/z-kraju/maksymalna-cena-wegla-wchodzi-w-zycie-ale-o-zakup-w-promocji-bedzie-trudno-5954994

https://motoryzacja.interia.pl/wiadomosci/news-cepik-w-ogniu-krytyki-nik-oberwalo-sie-tez-premierowi-morawi,nId,6184716

https://www.money.pl/gospodarka/nik-znow-uderza-w-rzad-pis-bezpieczenstwo-energetyczne-panstwa-moze-byc-zagrozone-6795298528422880a.html

https://forsal.pl/gospodarka/polityka/artykuly/8500709,pegasus-mogl-sledzic-unijnych-politykow-ke-wszczyna-sledztwo.html

https://businessinsider.com.pl/twoje-pieniadze/emerytury/jaka-placa-minimalna-w-2024-r-rzecznik-rzadu-zabral-glos/3eyfzm7