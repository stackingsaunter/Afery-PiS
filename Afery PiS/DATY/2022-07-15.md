15.07.2022

Jarosław Kaczyński w Płocku nie wykluczył zmian w ordynacji wyborczej do Sejmu. Powiedział także, że Polska nie ma żadnych zobowiązań wobec UE, która jest nośnikiem lewackich ideologii oraz nie ma prawa narzucać czegokolwiek w sprawach wymiaru sprawiedliwości. Tłumaczył także swoje słowa o "euro po 3 zł". Tego samego dnia Komisja Europejska wszczęła drugi etap procedury naruszeniowej przeciwko Polsce, w związku z orzeczeniami polskiego Trybunału Konstytucyjnego z 14 lipca i 7 października dotyczących prymatu prawa unijnego. Dotychczasowo nałożone kary są podsumowywane w specjalnym liczniku. Po ostatnim, czwartym przełączeniu naziemnej telewizji cyfrowej na nowy standard wzrosły udziały kanałów TVP, a spadły czołowych stacji komercyjnych – wynika z raportu Nielsena. Narodowy Bank Polski złożył zawiadomienia o podejrzeniu popełnienia przestępstwa przez Donalda Tuska i Tomasza Siemoniaka w związku z publicznymi wypowiedziami, że powołanie Adama Glapińskiego na stanowisko prezesa NBP było nielegalne oraz zapowiedziami jego siłowego usunięcia. Spółka Centralny Port Komunikacyjny w sprawozdaniu za 2021 rok poinformowała o łącznych stratach na poziomie 243 mln złotych. Zarobki zarządu, którym dowodzi Mikołaj Wild, przekroczyły 2 mln złotych. Członkowie rady nadzorczej dostali prawie 145 tys. złotych. W sumie na wypłaty dla 490 zatrudnionych w grudniu pracowników oraz na doradców biznesowych, technicznych i prawnych, a także na marketing i PR przeznaczono 17,2 mln złotych. Wokół samej spółki pojawia się także coraz więcej kontrowersji. Jarosław Kaczyński zapowiedział, że pierwsza część raportu o polskich stratach podczas II wojny światowej zostanie ogłoszona 1 września. Wicemarszałek Sejmu Małgorzata Gosiewska podzieliła się swoim sposobem na tanie wakacje, zachęcając Polaków do "oszczędnego noclegu pod namiotem w lesie" i pozując do zdjęć z kanapkami z kawiorem. Małgorzata Jacyna-Witt i obrażony przez nią w kwietniu niepełnosprawny senator PSL Jan Filip Libicki spotkają się w sądzie – sprawa o zniesławienie przyspieszyła po zawieszeniu radnej w prawach członka PiS. Łukasz Mejza pochwalił się w mediach społecznościowych swoim kolejnym „sukcesem”, którym ma być fakt, że klub Tęcza Krosno Odrzańskie otrzymał pieniądze z ministerstwa. Chodzi jednak o otwarty konkurs, dlatego pojawiły się pytania, w jaki sposób Mejza przyczynił się do „załatwienia” funduszy. Jedna z największych inwestycji drogowych z rządowego programu Polski Ład sprawi, że zwiększy się wartość gruntów burmistrza Jarocina wspierającego PiS. "Liczymy na to, że część sektora budowlanego przesunie się na rynek związany z termomodernizacją" - tak twierdzi rzecznik rządu Piotr Müller. Przedstawiciele branży budowlanej mówią jednak, że szanse na takie prace są niewielkie ze względu na duże obłożenie terminów i braki kadrowe. Sędzia z olsztyńskiego Sądu Okręgowego Tomasz Kosakowski został zastępcą rzecznika dyscyplinarnego przy Sądzie Apelacyjnym w Białymstoku - ustalił Onet. Taką decyzję podjął Piotr Schab, rzecznik dyscyplinarny sędziów sądów powszechnych. Dwa lata temu media ujawniły, że w 2019 roku Tomasz Kosakowski wpłacił na fundusz wyborczy Prawa i Sprawiedliwości 12,5 tys. złotych. Inflacja miesza w planach rządu. Hojna podwyżka płacy minimalnej do 3450 zł w drugiej połowie przyszłego roku może okazać się zbyt niska wobec ustawowych wymogów — wynika z wyliczeń przygotowanych przez ekspertów dla "Faktu". Janina Goss - członkini zarządu spółki Srebrna i szara eminencja PiS - ponownie znalazła się w radach nadzorczych Polskiej Grupy Energetycznej i Banku Ochrony Środowiska. A nie może zasiadać w dwóch radach, bo zmieniły się przepisy - podkreśla ekspert od prawa gospodarczego. "Niemcy/UE wypowiedzieli Polsce wojnę totalną, aby osadzić w Warszawie swojego premiera" – oświadczył Patryk Jaki. "Trzeba zmienić politykę energetyczną Polski, nie ulegać szantażowi UE, tylko pójść pod prąd" - powiedział Zbigniew Ziobro. Polityk mówił również o konflikcie z Brukselą ws. sądownictwa. Jego zdaniem nakładając kary, "UE okrada Polskę". Rafał Ziemkiewicz stwierdził, że Unia Europejska wygląda jak PRL. "Donald Tusk jako premier „miał w ręku realne narzędzie szantażu wobec prokuratora generalnego”, a obecnie „minister sprawiedliwości jest wybierany przez społeczeństwo”" - przekonywał wiceminister sprawiedliwości Marcin Warchoł z Solidarnej Polski. W czwartek przestały działać witryny niektórych wojewódzkich komend policji. Problemy występowały przez wiele godzin. Prokremlowskie ośrodki mówią o ataku rosyjskich hakerów. Chodzi o grupę Killnet, która w maju oficjalnie wypowiedziała wojnę Polsce. Weszła w życie nowelizacja ustawy o Sądzie Najwyższym. W związku z tym przestała istnieć nieuznawana Izba Dyscyplinarna, która była przedmiotem sporu między polskim rządem a Unią Europejską. W jej miejsce rozpoczyna działalność Izba Odpowiedzialności Zawodowej. Rzecznik Sądu Najwyższego Aleksander Stępkowski przekazał, że wyznaczono pięcioro sędziów, którzy będą tymczasowo w niej orzekali i osobę kierującą jej pracami. Nie jest jednak pewne, czy nowe przepisy spełnią tzw. kamienie milowe w sprawie wypłaty dla Polski unijnych środków. Dziś mija pierwsza rocznica wydania przez Trybunał Sprawiedliwości UE Wyroku z 15 lipca 2021 r. w sprawie C 791/19. TSUE wskazał, że państwa członkowskie są zobowiązane powstrzymać się od przyjmowania przepisów, które mogłyby naruszać niezawisłość sędziowską. Zdaniem Trybunału, nie gwarantując niezależności i bezstronności Izby Dyscyplinarnej oraz godząc w ten sposób w niezawisłość tych sędziów (…) Rzeczpospolita Polska uchybiła zobowiązaniom, które ciążą na niej na mocy art. 19 ust. 1 akapit pierwszy TUE.

https://www.wprost.pl/polityka/10784503/pociagajacy-plan-prawa-i-sprawiedliwosci-na-wybory-jaroslaw-kaczynski-uchylil-rabka-tajemnicy.html

https://tvn24.pl/polska/prezesa-pis-jaroslawa-kaczynskiego-w-plocku-zapytano-co-dalej-z-wymyslonymi-kamieniami-milowymi-koniec-tego-dobrego-5789378

https://wiadomosci.onet.pl/warszawa/kaczynski-w-plocku-znow-o-euro-po-3-zl-smiano-sie-ze-mnie-tlumacze/5rn2bjb

https://natemat.pl/425725,kaczynski-w-plocku-po-7-latach-wladzy-jestesmy-o-30-procent-bogatsi

https://forsal.pl/swiat/unia-europejska/artykuly/8492756,orzeczenia-tk-ke-drugi-etap-procedury-naruszeniowej-polska.html?fbclid=IwAR1qUWJfA5uuySMbNbbcAKfPLdnARy6J3ieA9tYsZWppL9eeCNHqHBQFaDo

https://iletracimy.pl/?fbclid=IwAR0zpDlJZ9TopleYvfigDINeUHGVb5d5_WNMJy2Ivr4gQ0ERSeMq1p-O3NM

https://www.press.pl/tresc/71788,dzieki-pozostaniu-w-starym-standardzie-tvp-nadal-zyskuje-udzialy-w-rynku?fbclid=IwAR0OycdwgeI_zy_lgp9tECRo4ZOpNKkDbTRMYYSWUNbCex2KQx-1b606ZVs

https://www.rmf24.pl/fakty/polska/news-nbp-sklada-zawiadomienie-na-tuska-i-siemoniaka,nId,6158774?fbclid=IwAR1LnYfGgI3CSEjRrRAtjs3WYh4I6vLPVtgdMyyQslMoMhPeIYRi8mL4Jc4#crp_state=1

https://www.rynek-lotniczy.pl/mobile/243-mln-zlotych-strat-cpk-w-2021-roku-34wydatki-adekwatne-do-skali-zadan34-14975.html?fbclid=IwAR2J9yILCwaYGB_JHvKSjWwBlTRA_kZV9W1ZRoue3iSnzM6kucr-cNr8n6M

https://businessinsider.com.pl/gospodarka/horala-broni-strat-cpk-ekspert-jakby-prezes-banku-to-zobaczyl/rmwxy1p

https://oko.press/cpk-bizancjum-kompletna-fikcja-fantasmagorie-mis-cz-1/?fbclid=IwAR3yUfz4AkUSKoDqzPfm9kDH6XMvXRboNwupV6bsQs2pVBBQfiSCGvCuoLE

https://oko.press/cpk-czasy-feudalizmu-dostaniemy-grosze-centralna-katastrofa-ekologiczna-mis-cz-2/?fbclid=IwAR2Id4vhjkLSAf6_E878-TGVMLCWnPrtJbqGzG5gXt7PfkabPp9GIOUYA8k

https://www.bankier.pl/wiadomosc/Reparacje-Kaczynski-zapowiada-pierwsza-czesc-raportu-o-stratach-wojennych-8376014.html?fbclid=IwAR0tI8SI5a7CbMylN0jNaKHak9Puo4lLUz6uBxb9jamATT0Z2FiXgvV_muE

https://wiadomosci.onet.pl/kraj/malgorzata-gosiewska-z-pis-radzi-na-drozyzne-jedz-do-lasu-i-jedz-kawior/tthk9dc

https://www.planeta.pl/Wiadomosci/Polityka/Malgorzata-Gosiewska-ma-sposob-na-drozyzne.-Namiot-w-lesie-i-kawior

https://www.wprost.pl/kraj/10784170/szokujacy-wpis-na-koncie-zawieszonej-radnej-pis-jacyna-witt-zaprzecza-sprawe-bada-prokuratura.html

https://www.onet.pl/informacje/onetwiadomosci/prokuratura-interesuje-sie-zawieszona-radna-pis-sprawa-nagle-przyspieszyla/ksyvfgn,79cfc278?fbclid=IwAR1F77fdwOvTR84J-8fVmrUir9GRhCntBDXnJ9bzk-ij4SbfKFemHjoXf44

https://www.wprost.pl/polityka/10783276/mejza-znow-na-celowniku-napisal-o-wagonach-pieniedzy-dla-lokalnego-klubu-jest-odpowiedz-ministerstwa.html

https://wiadomosci.wp.pl/burmistrz-droga-dzialki-i-polski-lad-6790785950497536a?fbclid=IwAR0i4NRDeIYvUM-BS3dD3ftmYkUMc35TzGk8nd4ODLFf3BsdQtfk3ns4lXA

https://www.rmf24.pl/fakty/polska/news-muller-liczymy-ze-czesc-budowlanki-zajmie-sie-ocieplaniem,nId,6158668?fbclid=IwAR1BVBN3BgcP_jEsnPHYSiIWnWnocmYl4M8cNh-IzLKh7WFWtN7mQWfBUlc#crp_state=1

https://wiadomosci.gazeta.pl/wiadomosci/7,114884,28692578,wplacil-pieniadze-na-fundusz-wyborczy-pis-pozniej-zostal-sedzia.html

https://businessinsider.com.pl/twoje-pieniadze/praca/placa-minimalna-rzadowa-propozycja-jest-zbyt-niska/bmv6jey

https://lodz.wyborcza.pl/lodz/7,35136,28658879,janina-goss-w-nowych-radach-nadzorczych-wedlug-prawnika-niezgodnie.html

https://www.newsweek.pl/opinie/przyjaciolka-kaczynskiego-janina-goss-od-lata-zarabia-krocie-w-spolkach-skarbu/rz9wk3w

https://www.wprost.pl/kraj/10784584/jaki-niemcyue-wypowiedzieli-polsce-wojne-totalna-aby-osadzic-w-warszawie-swojego-premiera.html

https://www.polsatnews.pl/wiadomosc/2022-07-15/minister-sprawiedliwosci-zbigniew-ziobro-w-gosciu-wydarzen/

https://twitter.com/RepublikaTV/status/1547826697306664961?ref_src=twsrc%5Etfw

https://www.rp.pl/polityka/art36704621-wiceminister-sprawiedliwosci-ue-dazy-do-chaosu-i-anarchii-zeby-polska-byla-krajem-kolonialnym-a-polacy-zbierali-szparagi

https://cyberdefence24.pl/armia-i-sluzby/cyberatak-na-polska-policje-znamy-szczegoly?fbclid=IwAR0SS3qu1ntMibPkSpQ4Wlfh8RvQACJ3_EbP3XYlmefi_GEahjA0Csd7x6c

https://tvn24.pl/polska/izba-dyscyplinarna-przeszla-do-historii-dzialalnosc-rozpoczyna-izba-odpowiedzialnosci-zawodowej-5788583

https://www.iustitia.pl/79-informacje/4488-pierwsza-rocznica-wydania-przez-trybunalu-sprawiedliwosci-ue-wyroku-z-15-lipca-2021-r-w-sprawie-c-791-19