15.03.2023

Prokuratura Krajowa zajęła w środę stanowisko ws. broni prokuratora generalnego Zbigniewa Ziobry. W komunikacie opisano szczegółowo sprawę "króla dopalaczy", który kilka lat temu miał zlecić zabójstwo ministra. "Ustalenia śledztwa spełniają wszystkie wymagane prawem faktyczne przesłanki do posiadania przez ministra do broni do celów ochrony osobistej" - podkreśla PK. Inflacja w lutym sięgnęła 18,4 proc. GUS podał najnowsze dane, z których wynika m.in., że żywność jest droższa o 24 proc. niż przed rokiem. W bardzo szybkim tempie drożał także transport (23,7 proc.) oraz użytkowanie mieszkania i nośniki energii (22,7 proc.). "Drożyznowym rekordzistą" jest cukier, który jest droższy o 85,5 proc. niż w ubiegłym roku. Zastosowano także nowy koszyk inflacyjny. Sędzia Agnieszka Wioletta Brygidyr-Dorosz, która uznała winną i skazała aktywistkę Justynę Wydrzyńską za pomoc w dokonaniu aborcji, tego samego dnia awansowała – dostała delegację do Sądu Apelacyjnego w Warszawie. Ogłosiła to sama sędzia Brygidyr-Dorosz w środę na rozprawie w procesie Jana S., tzw. króla dopalaczy, w którym przewodniczy składowi orzekającemu. W odpowiedzi jego obrońca mec. Antoni Kania-Sieniawski złożył wniosek o jej wyłączenie z tego procesu, gdyż – jego zdaniem – po wtorkowym wyroku istnieje obawa, iż realizuje ona wyroki, jakich oczekuje władza. Po 1,5-godzinnej przerwie sędzia Brygidyr-Dorosz odczytała postanowienie o nieuwzględnieniu wniosku o jej wyłączenie ze sprawy Jana S. Sąd Okręgowy w Katowicach dziś przyznał, że władze Sądu Okręgowego w Krakowie, którego prezesem ówcześnie była Dagmara Pawełczyk-Woicka, stosowały wobec sędziego Waldemara Żurka ciąg szykan i czynności dyskryminujących go. Z tego co wiem, to jest deklaracja Pawła Kukiza o wspólnym starcie z PiS w wyborach parlamentarnych - przyznał poseł PiS Marek Ast w kontekście stanu prac nad prezydenckim projektem ustawy o sędziach pokoju. Zaznaczył, że w sprawie tych przepisów jest zgoda Kukiza na vacatio legis do stycznia 2025 r.

https://wiadomosci.gazeta.pl/wiadomosci/7,114884,29562771,ziobro-zepsul-interes-krola-dopalaczy-prokuratura-krajowa.html

https://www.rp.pl/prawnicy/art38128111-dlaczego-ziobro-nosi-bron-za-pasem-prokuratura-krajowa-wyjasnia

https://www.rp.pl/dane-gospodarcze/art38127541-rekordowa-inflacja-w-lutym-gus-podal-dane-jestesmy-wreszcie-na-szczycie

https://www.rmf24.pl/ekonomia/news-inflacja-najwyzsza-od-1996-roku-dane-gus,nId,6656317#crp_state=1

https://www.wprost.pl/opinie-i-komentarze/11138593/tusk-pokazal-jak-wyglada-wzrost-cen-w-praktyce-moj-ukochany-schaboszczak.html

https://www.money.pl/gospodarka/duza-zmiana-w-gus-to-wplynie-na-dane-o-drozyznie-6876630397791008a.html

https://www.polityka.pl/tygodnikpolityka/kraj/2205414,1,szybka-sciezka-awans-sedzi-ktora-skazala-aktywistke-aborcyjna.read

https://www.onet.pl/informacje/onetwiadomosci/sedzia-ktora-skazala-aktywistke-aborcyjna-dostala-awans-od-ziobry/90n3rbd,79cfc278

https://wiadomosci.onet.pl/krakow/porazka-szefowej-krs-sedzia-zurek-wygral-proces-o-mobbing/gr3cp1w

https://oko.press/sad-sedzia-zurek-byl-gnebiony-i-dyskryminowany

https://tvn24.pl/go/programy,7/czarno-na-bialym-odcinki,11367/odcinek-2406,S00E2406,565919

https://www.gazetaprawna.pl/wiadomosci/kraj/artykuly/8681399,pawel-kukiz-wybory-pis.html

https://www.rp.pl/polityka/art38164081-kukiz-wystartuje-z-list-pis-rzecznik-pis-mowi-ze-decyzje-podejmie-kaczynski