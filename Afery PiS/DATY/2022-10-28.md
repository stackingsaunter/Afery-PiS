28.10.2022

Z racji braku płatności kar nałożonych przez TSUE Komisja Europejska po raz kolejny odliczyła je od należnych Polsce unijnych środków. Tym razem było to 30 mln euro. Zarząd Spółdzielni Mieszkaniowej "Rubinkowo" w Toruniu podjął decyzję o podwyższeniu opłat za ciepło. Mieszkańcy spółdzielni zapłacą wyższe rachunki po podłączeniu Geotermii Toruń ojca Tadeusza Rydzyka do miejskiej sieci ciepłowniczej. Prezes URE zatwierdził nową taryfę. "Opłata stała za ciepło z Geotermii Toruń jest o 500 proc. droższa niż w PGE Toruń" - wyjaśnia spółdzielnia. W ciągu sześciu lat na rzecz Fundacji Lux Veritatis i innych podmiotów ks. Tadeusza Rydzyka ministerstwa przelały prawie 19,5 mln zł - ujawnił na Instagramie 16-letni Maciej Rauhut. Aktywista dodał, że cztery resorty odmówiły odpowiedzi, choć to informacja publiczna, której ma prawo się domagać. "Wyślemy ponaglenia" - skomentował. 19,5 mln, jakie potwierdził Rauhut, to ułamek kwot, jakimi rząd PiS obsypuje biznesy Rydzyka. Oko.press podało w marcu, że było to co najmniej 325 mln zł. Szef Polskiego Związku Tenisowego Mirosław Skrzypczyński, związany blisko z ludźmi Prawa i Sprawiedliwości, przez lata stosował przemoc psychiczną i fizyczną wobec swojej rodziny i wobec zawodniczek, które trenował, m.in. bił i molestował kobiety. Łukasz Mejza postanowił zabrać w Sejmie głos w sprawie ataku, do którego doszło w siedzibie PiS. Polityk wiązał ten incydent z niedawnymi wypowiedziami Donalda Tuska i Tomasza Siemoniaka. – Ten atak nie był przypadkowy – przekonywał. Beata Mazurek również postanowiła skomentować incydent w biurze Prawa i Sprawiedliwości. Podobnie, jak Magdalena Ogórek twierdzi, że brutalizacja przypomina okres wczesnego nazizmu. Jako winnych tego stanu rzeczy, wskazuje opozycję. Pełnomocnik sędziów Igora Tuleyi i Pawła Juszczyszyna złożył do prokuratury zawiadomienie o popełnieniu przestępstwa przez członków Krajowej Rady Sądownictwa (KRS). Chodzi o możliwe podżeganie do niewykonywania prawomocnych wyroków sądów powszechnych. Tuleya i Juszczyszyn nie zostali dopuszczeni do orzekania po zawieszeniu przez zlikwidowaną już Izbę Dyscyplinarną. Podczas sesji rady miasta Robert Krupowicz ujawnił nazwiska pięciu radnych, którzy zalegają z opłatami za wywóz śmieci. Teraz odpowie przed sądem za "ujawnienie tajemnicy skarbowej". Podczas debaty NIK przedstawiła wyniki kontroli funkcjonowania szpitali, zarządzania personelem medycznym oraz współpracy podczas pandemii COVID-19. Lek. Czesław Ducki przypomniał: "Dyrektorzy szpitali z godziny na godzinę otrzymywali decyzje wojewody o utworzeniu tzw. łóżek covidowych, gdy na tych łóżkach byli przecież leczeni pacjenci". Bilans ujawnił wszystkie słabości zarządzania w polskiej służbie zdrowia. "Z naszych informacji wynika, że będzie miało to miejsce w marginalnej liczbie placówek, tam, gdzie są nieodpowiedzialni dyrektorzy, którzy nie dbają o właściwą edukację i wychowanie dzieci. Przypomnę, że te powinny odbywać się zgodnie z podstawą programową" - powiedział Przemysław Czarnek o akcji Tęczowy Piątek. Niektórzy dziennikarze nie są wpuszczani na oficjalne wydarzenia z powodu informacji, które zgromadziła na ich temat Służba Ochrony Państwa. - Dane mogą być nieprawdziwe, co dziennikarz powinien móc skutecznie podważyć - uważa RPO. Ale według MSWiA problemu nie ma.

https://www.bankier.pl/wiadomosc/Tyle-wynosza-kary-Polski-wobec-UE-Licznik-bije-8430715.html

https://next.gazeta.pl/next/7,151003,29084094,cieplo-z-geotermii-rydzyka-drozsze-o-500-proc-niz-w-pge-torun.html

https://tvn24.pl/pomorze/torun-cieplo-z-geotermii-rydzyka-drozsze-o-500-proc-niz-w-pge-torun-mieszkaniec-to-jakis-wielki-walek-6189892

https://wiadomosci.gazeta.pl/wiadomosci/7,114883,29082283,tadeusz-rydzyk-zasilany-przez-rzad.html

https://www.rp.pl/w-sadzie-i-w-urzedzie/art37319571-16-latek-ujawnia-gigantyczne-pieniadze-z-ministerstw-dla-fundacji-o-rydzyka

https://wiadomosci.onet.pl/tylko-w-onecie/onet-ujawnia-nieznane-oblicze-prezesa-polskiego-zwiazku-tenisowego/pkczdh6

https://www.sport.pl/tenis/7,64987,29081117,lapal-za-piersi-pupe-bil-sztacheta-babciu-ratuj-wstrzasajace.html

https://wiadomosci.onet.pl/kraj/tasmy-skrzypczynskiego-ujawniamy-szokujace-nagranie/jmz8p64

https://www.wprost.pl/polityka/10924717/mejza-grzmi-po-ataku-na-siedzibe-pis-tusk-pomylil-zycie-z-gra-komputerowa.html

https://natemat.pl/445705,mazurek-i-ogorek-mowia-jednym-glosem-skomentowaly-incydent-w-biurze-pis

https://wydarzenia.interia.pl/kraj/news-sedziowie-tuleya-i-juszczyszyn-zawiadamiaja-prokurature-ws-c,nId,6376629#utm_source=paste&utm_medium=paste&utm_campaign=chrome

https://szczecin.wyborcza.pl/szczecin/7,34939,29084823,burmistrz-goleniowa-ujawnil-hipokryzje-pieciu-radnych-prokuratura.html

https://www.medonet.pl/zdrowie,nik-podsumowal-pandemie-covid-19-w-polsce--zmarnowane-lozka-i-ignorowanie-wirusa,artykul,27353683.html

https://edukacja.dziennik.pl/aktualnosci/artykuly/8577505,teczowy-piatek-lgbt-szkoly-przemyslaw-czarnek.html

https://wyborcza.pl/7,75398,29083268,tajna-baza-sop-niebezpieczni-dziennikarze-bez-wstepu-na-imprezy.html?fbclid=IwAR0N_0eV8GNCOdhz975Bp-NnBbpZYhG-eA_YNwKuFKn0aIHWBfJsc-xKo2Q