10.11.2022

Toruńscy aktywiści protestowali przeciw działaniom policji wobec 17-letniej Malwiny, która została zatrzymana za napisanie kredą przed kościołem hasła w obronie osób LGBT. Protestujący, w geście solidarności, również kredą na chodniku napisali między innymi: "Stop brutalności policji". Teraz dostali wezwanie na komendę, dwie osoby usłyszały już zarzuty. Jacek Sasin otrzymał medal za zasługi dla Poczty Polskiej. Daniel Obajtek kupił nowe działki na Pomorzu, w okolicy, gdzie ma powstać elektrownia jądrowa. Z prawa pierwokupu działek zrezygnował wcześniej Krajowy Ośrodek Wsparcia Rolnictwa. Dyrektorem Generalnym KOWR jest od kwietnia były podwładny Obajtka. Telewizja Polska odmówiła odpłatnej emisji spotu Donalda Tuska dotyczącego Święta Niepodległości, uzasadniając, że zgłoszono go zbyt późno. Sylwester Latkowski na początku grudnia br. pokaże widzom swój film pt. „Wszystkie chwyty dozwolone. Afera GetBack”. Jednak miejscem premiery (i pozostałych emisji), odwrotnie niż w przypadku poprzednich dokumentów Latkowskiego, nie będzie żadna z anten Telewizji Polskiej. "Brudny i głupi to jest Tusk. Brudny i głupi. Obrzydliwy facet" - padło na antenie TVP Info z ust Jana Pietrzaka. Konferencja szefa NBP – "od drugiego kwartału przyszłego roku spodziewamy się obniżania wskaźnika cen w kierunku naszego celu inflacyjnego" - powiedział Adam Glapiński. W Warszawie zorganizowano społeczne obchody związane z Narodowym Świętem Niepodległości, w których wziął udział Jarosław Kaczyński. "Jeżeli będziemy mieć to, co jest dziś tak bardzo potrzebne - zaufanie i jedność, jedność polskich patriotów - będziemy mogli mówić o perspektywie sukcesu" - mówił. Z okazji kolejnej miesięcznicy smoleńskiej powiedział także: "Dziś o tym już wiemy na pewno. Doszło do zamachu smoleńskiego. Zginął prezydent RP i 95 innych osób, w tym ludzie wielkiej nadziei, którzy mieli z nami budować przyszłość Rzeczypospolitej". Jak wynika z informacji Wirtualnej Polski - w sprawie posła i byłego wiceministra sportu Łukasza Mejzy wciąż trwają przynajmniej dwa śledztwa. W każdym z nich prokuratorzy gromadzą materiały dokumentujące jego biznesową działalność. Śledczy przyznają, że "na tym etapie sprawy nie ma mowy" o jej umorzeniu. "Efektem orzeczenia TK z października 2020 roku było co najmniej kilka przypadków śmierci ciężarnych kobiet" – wynika z danych, które zostaną zaprezentowane w europarlamencie. Ustawa "W obronie chrześcijan" została skierowana do pierwszego czytania w Sejmie – poinformowali w czwartek minister sprawiedliwość Zbigniew Ziobro oraz wiceszef resortu Marcin Warchoł. Projekt penalizuje publiczne lżenie lub wyszydzanie Kościoła lub związku wyznaniowego. Ministerstwo Zdrowia wciąż nie zamówiło szczepionek przeciwko Covid-19 dla dzieci, które skończyły sześć miesięcy. Nowe preparaty dla tej grupy zostały dopuszczone do użytku przez Europejską Agencję Leków ponad trzy tygodnie temu, dziewiętnastego października. Politycy Prawa i Sprawiedliwości przyznają, że sytuacja w kraju robi się trudna. W siódmym roku rządów Zjednoczona Prawica nie radzi sobie z kolejnymi wyzwaniami – wynika z najnowszego sondażu United Surveys dla WP. "Ilość węgla, która już jest, zabezpiecza nasze bieżące potrzeby. Ciągle jednak sprowadzamy węgiel na wypadek, gdybyśmy mieli do czynienia z bardzo ostrą zimą, ale też na kolejny sezon" - powiedziała minister klimatu i środowiska Anna Moskwa. Daniel Obajtek wyliczał w radiu, że mimo wysokich cen paliw teraz za minimalne wynagrodzenie Polak może kupić 200 litrów benzyny więcej niż dziesięć lat temu, co jest kłamstwem. W wywiadzie dla Radia Plus szef Stałego Komitetu Rady Ministrów Łukasz Schreiber przekazał, że nadmiarowe zyski spółek energetycznych mogą sięgnąć kilkudziesięciu miliardów złotych rocznie. Rozporządzenie w sprawie obliczania limitu ceny za energię elektryczną pozwoli je ograniczyć. Związek Przedsiębiorców i Pracodawców opowiada się za ograniczaniem wydatków na programy socjalne i społeczne. Chodzi m.in o 500 plus i program Dobry start. Organizacja uważa, że jest to konieczne ze względu coraz trudniejszą sytuację gospodarczą. Cięcia powinny - zdaniem ZPP - objąć m.in. 13. i 14. emeryturę. Prezydent Andrzej Duda mianował siedemnastu oficerów Wojska Polskiego na stopnie generalskie i admiralskie. Alfred Bujara z NSZZ "Solidarność" wystosował list do Renaty Juszkiewicz, prezes Polskiej Organizacji Handlu i Dystrybucji. Przekonuje w nim, że w należy skrócić godziny otwarcia sklepów do 21:00. Prezydent Andrzej Duda podpisał nowelizację ustaw o szkolnictwie wyższym, m.in. przedłużającą o trzy miesiące pierwszą kadencję Komisji Ewaluacji Nauki. W ramach eventu państwowej spółki energetycznej Enea za kilkanaście tys. zł została zorganizowana impreza z ruletką i pokerem – ustalił Onet. O sprawie aż huczy wśród polityków PiS, bo pomysłodawcami wydarzenia mieli być menedżerowie związani z Markiem Suskim, zaufanym człowiekiem Jarosława Kaczyńskiego.

https://natemat.pl/448249,protest-aktywistow-przed-komenda-uslyszeli-zarzuty-za-pisanie-kreda

https://tvn24.pl/pomorze/torun-protestowali-przed-komenda-policji-hasla-wypisali-kreda-na-chodniku-uslyszeli-zarzuty-6214493

https://www.rp.pl/polityka/art37390021-jacek-sasin-otrzymal-medal-za-zaslugi-dla-poczty-polskiej

https://tvn24.pl/polska/jacek-sasin-odznaczony-medalem-honorowym-poczty-polskiej-politycy-komentuja-6214487

https://wiadomosci.radiozet.pl/Biznes/Obajtek-kupil-nowe-dzialki-przy-elektrowni-jadrowej-Prawo-pierwokupu-mial-KOWR

https://businessinsider.com.pl/gospodarka/nowe-dzialki-obajtka-mial-kupowac-tam-gdzie-powstanie-elektrownia-jadrowa/sgrms2z

https://www.wirtualnemedia.pl/artykul/swieto-niepodleglosci-donald-tusk-spot-tvp

https://www.wirtualnemedia.pl/artykul/afera-getback-film-sylwester-latkowski-premiera-tvp-rezygnacja?fbclid=IwAR1i6iYyx-t0chp5FzW5bWOFV5jlZTN14JMdpz5TTMooxnOYod5CqM1GerI

https://teleshow.wp.pl/pietrzak-odlecial-w-tvp-info-brudny-i-glupi-to-jest-tusk-6832622753839808a

https://tvn24.pl/biznes/z-kraju/adam-glapinski-stopy-procentowe-listopad-2022-przewodniczacy-rpp-komentuje-6214953

https://businessinsider.com.pl/gospodarka/konferencja-prezesa-nbp-adam-glapinski-o-stopach-procentowych-i-inflacji/5fzv125

https://tvn24.pl/polska/jaroslaw-kaczynski-jezeli-bedziemy-miec-zaufanie-i-jednosc-polskich-patriotow-bedziemy-mogli-mowic-o-perspektywie-sukcesu-6215437

https://wiadomosci.wp.pl/kaczynski-do-katastrofy-smolenskiej-prowadzila-nienawisc-6832589236947648a

https://www.rp.pl/polityka/art37397191-kaczynski-doszlo-do-zamachu-smolenskiego-dzis-o-tym-juz-wiemy-na-pewno

https://wiadomosci.onet.pl/warszawa/jaroslaw-kaczynski-znamy-juz-prawde-o-smolensku-to-byla-zla-wola/8z9v3r1

https://wiadomosci.wp.pl/od-afery-z-lukaszem-mejza-mija-rok-dziesiatki-przesluchan-wciaz-w-planach-6832151209073344a

https://wiadomosci.wp.pl/wiezienie-za-szydzenie-z-kosciola-w-sejmie-ustawa-w-obronie-chrzescijan-6832490158463648a

https://wyborcza.pl/7,75398,29126644,ustawa-w-obronie-chrzescijan-skierowana-do-sejmu.html

https://www.rmf24.pl/raporty/raport-koronawirus-z-chin/polska/news-kiedy-szczepienia-najmlodszych-przeciwko-covid-19-resort-wci,nId,6402827#crp_state=1

https://wiadomosci.wp.pl/sprawy-wymknely-sie-rzadowi-spod-kontroli-polacy-nie-maja-watpliwosci-6832196269120192a?fbclid=IwAR18C1NV7UJy6vjEA7DcOlm08BX5ckPRziqlr37VuRZHNkBNw5goh05yU4E

https://www.wnp.pl/energetyka/anna-moskwa-ilosc-sprowadzonego-wegla-zabezpiecza-nasze-potrzeby,643241.html

https://konkret24.tvn24.pl/polska/daniel-obajtek-o-latach-2012-i-2022-polak-moze-kupic-wiecej-o-200-litrow-paliwa-az-tyle-nie-6214535

https://www.money.pl/gospodarka/schreiber-o-nadmiarowych-zyskach-spolek-energetycznych-moga-siegnac-kilkudziesieciu-miliardow-zlotych-6832565924387520a.html

https://www.portalsamorzadowy.pl/polityka-i-spoleczenstwo/koniec-z-500-plus-na-pierwsze-dziecko-i-programem-dobry-start-przedsiebiorcy-chca-radykalnych-ciec,417909.html

https://www.polsatnews.pl/wiadomosc/2022-11-10/prezydent-rp-andrzej-duda-wreczyl-nominacje-generalskie-i-admiralskie-wyroznionych-17-oficerow/

https://www.wirtualnemedia.pl/artykul/solidarnosc-chce-skrocic-praca-sklepy-do-21-00

https://www.o2.pl/biznes/sklepy-beda-otwarte-krocej-tego-chce-solidarnosc-6832455170210496a

https://mycompanypolska.pl/artykul/%22solidarnosc%22-chce-skrocenia-pracy-sklepow-do-21-jednym-z-powodow---kryzys-energetyczny/10568

https://serwisy.gazetaprawna.pl/edukacja/artykuly/8585600,komisja-ewaluacji-nauki-kadencja-przedluzenie-podpis-prezydenta.html

https://wiadomosci.onet.pl/tylko-w-onecie/panstwowa-enea-zaplacila-za-impreze-z-kasynem-w-glowie-sie-nie-miesci/nqvx5c9

https://wiadomosci.gazeta.pl/wiadomosci/7,114884,29128936,warsztaty-z-ruletki-tak-na-oficjalnym-wydarzeniu-bawili-sie.html

https://wiadomosci.wp.pl/kasyno-poker-i-ruletka-tak-sie-bawi-panstwowa-spolka-duza-niezrecznosc-6837512755296928a