27.04.2022

Pojawił się sondaż przed wyborami prezydenckimi 2025, który jako kandydata PiS wskazuje Marka Magierowskiego, obecnego ambasadora w Waszyngtonie. Ryszard Terlecki oświadczył, że PiS "ze zniecierpliwieniem patrzy na postawę Solidarnej Polski" a koniec tego zniecierpliwienia "może przyjść lada chwila". Posłowie PiS odrzucili projekt ustawy o podwyżkach dla nauczycieli. Rząd odrzucił propozycję "ziobrystów", by zawiesić płacenie składki do UE. Premier podkreśla, że nie ma mowy o przerwach w dostawach gazu do polskich domów, mimo wczorajszych działań Putina. Podkreśla, że Polska nareszcie stała się niezależna energetycznie od Rosji. Jacek Sasin zapewnia, że polskie magazyny gazu są zapełnione w 76% a Polska jest odporna na zagraniczne szantaże. Polska Agencja Żeglugi Powietrznej poinformowała, że postulaty zgłoszone przez Związek Zawodowy Kontrolerów Ruchu Lotniczego dotyczące procedur bezpieczeństwa zostały zaakceptowane i uzgodniono ich wdrożenie. Nie wypracowano jednak kompromisu, a kolejne spotkanie ma się odbyć w czwartek o godz. 9. Poseł Janusz Kowalski opublikował nagranie z okolic kopalni KWK Wieczorek w Katowicach, w którym stwierdził, że "tu można było wydobywać węgiel kamienny jeszcze 15-20 lat!". Tylko że nie byłoby można, bo złoża węgla już się tam wyczerpały. Dlatego w 2018 r. kopalnia została zamknięta.

https://wydarzenia.interia.pl/kraj/news-pierwszy-sondaz-prezydencki-z-markiem-magierowskim-jako-kand,nId,5987365

https://tvn24.pl/polska/ryszard-terlecki-na-postawe-solidarnej-polski-patrzymy-ze-zniecierpliwieniem-koniec-zniecierpliwienia-moze-przyjsc-lada-chwila-5689631

https://gospodarka.dziennik.pl/news/artykuly/8408991,pis-podwyzki-nauczyciele-zwiazek-nauczycielstwa-polskiego.html

https://wyborcza.pl/7,82983,28382077,kaczynski-usadza-ziobre-kulisy-posiedzenia-rzadu-w-sprawie.html

https://www.wnp.pl/energetyka/premier-nie-bedzie-przerw-w-dostawach-gazu-do-gospodarstw-domowych,573762.html

https://www.gazetaprawna.pl/wiadomosci/kraj/artykuly/8409061,rosja-odciela-gaz-bezpieczenstwo-energetyczne-sasin.html

https://wiadomosci.onet.pl/kraj/pazp-zaakceptowal-postulaty-kontrolerow-lotow-to-jednak-jeszcze-nie-koniec/x6rx5b3

https://wiadomosci.gazeta.pl/wiadomosci/7,114884,28382117,kowalski-przed-kopalnia-wieczorek-mowil-ze-mozna-stamtad-nadal.html

https://www.wprost.pl/polityka/10701010/wpadka-janusza-kowalskiego-w-katowicach-nie-gadaj-glupot.html

https://wiadomosci.onet.pl/slask/janusz-kowalski-skompromitowal-sie-w-33-sek-zapomnial-o-jednym-wideo/lnj7btc

https://katowice.wyborcza.pl/katowice/7,35063,28379511,posel-solidarnej-polski-janusz-kowalski-kompromituje-sie-w.html