04.10.2022

W Mazowieckim Urzędzie Wojewódzkim w Warszawie odbyła się konferencja prasowa Wojewody Mazowieckiego Konstantego Radziwiłła, podczas której zostały przekazane założenia dotyczące dystrybucji tabletek jodku potasu w przypadku potencjalnego zagrożenia radiacyjnego. Poseł PiS Arkadiusz Mularczyk poinformował, że na skutek inflacji kwota żądanych od Niemiec reparacji wzrasta. Obecnie wynosi ona ponad 7 bilionów zł. – Ten licznik cały czas tyka i jak wszystko podlega waloryzacji – tłumaczył Mularczyk na antenie Pierwszego Programu Polskiego Radia. "Społeczeństwo polskie wciąż odczuwa traumę wskutek niemieckiej napaści w 1939 r.; to ogranicza i hamuje możliwości dalszego rozwoju i pogłębiania relacji polsko-niemieckich; czas najwyższy zmierzyć się z tym problemem" - mówił szef MSZ Zbigniew Rau po spotkaniu ze swoją niemiecką odpowiedniczką Annaleną Baerbock. "Kwestia reparacji jest dla rządu Niemiec zamknięta" – powiedziała szefowa niemieckiej dyplomacji. Polskie firmy energetyczne przygotowały kolejną kampanię billboardową o tym, kto odpowiada za wysokie ceny prądu. Tym razem autorzy akcji podkreślają, że drożejąca energia jest bronią Władimira Putina wycelowaną w Europę. Choć Unia Europejska nie jest przedstawiana jako główny czynnik rosnących cen, to jednak nie zabrakło wzmianki o jej polityce klimatycznej. Zebrano już ponad 400 tys. podpisów pod inicjatywą "W obronie chrześcijan", która ma na celu m.in. ochronę symboli religijnych – poinformował Zbigniew Ziobro. Projekt, według autorów ma na celu doprecyzowanie przepisów o wolności wyznania, aby prokuratura i sąd nie mieli wątpliwości, czy dany czyn jest zabroniony. Projekt jeszcze we wtorek ma trafić do Sejmu.

https://www.gov.pl/web/uw-mazowiecki/dystrybucja-tabletek-jodku-potasu-na-terenie-wojewodztwa-mazowieckiego-w-przypadku-zagrozenia-radiacyjnego

https://www.wprost.pl/kraj/10887406/kwota-zadanych-reparacji-podlega-waloryzacji-mularczyk-to-juz-grubo-ponad-7-bilionow-zlotych.html

https://wiadomosci.dziennik.pl/polityka/artykuly/8561373,reparacje-zbigniew-rau-annalena-baerbock-niemcy-polska.html

https://www.rmf24.pl/fakty/polska/news-szefowa-msz-niemiec-o-reparacjach-wojennych-sprawa-jest-zamk,nId,6326319#crp_state=1

https://www.money.pl/gospodarka/kolejna-kampania-o-cenach-pradu-tym-razem-nie-unia-lecz-putin-odpowiada-za-wzrost-rachunkow-6819409313569632a.html?fbclid=IwAR14ub1jwrW3YajSDFiyQSmXYv603UBOLrzd-S2SK6wyDa2a1DPK-gvtctA

https://www.prawo.pl/prawo/obrona-religii-solidarna-polska-zbiera-podpisy,516109.html?fbclid=IwAR2ZY_3oBdyHxfHXafYgppTWNjHFdkOW8OUiXqd0aJ0I4BExIOwvDSzSSjk