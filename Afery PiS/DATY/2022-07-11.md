11.07.2022

"Donald Tusk zapowiada rewolucję i zamach stanu" - stwierdził minister edukacji i nauki Przemysław Czarnek, mówiąc także, że nie było w historii bardziej niepraworządnego tworu niż Unia Europejska. Szczecińska radna PiS Małgorzata Jacyna-Witt pochwaliła się w mediach społecznościowych zdjęciem z pola golfowego. Wspomniała przy tym o politykach Platformy Obywatelskiej, pytając, czy "haratają w gałę", weszła w polemikę z publicystami i internautami, określając piłkę nożną jako "pospolity" sport i twierdząc, że ona sama "jest elitą". Była żona zdymisjonowanego ministra Michała Cieślaka została prezesem spółki Artgos, która podlega państwowej Agencji Rozwoju Przemysłu. Stanowisko miała objąć w dzień poprzedzający rezygnację ministra. Patryk Jaki broni swojego ojca, który został oskarżony o mobbing przez pracowników Wodociągów i Kanalizacji w Opolu, gdzie Ireneusz Jaki jest prezesem. Grupa wpływowych polityków Prawa i Sprawiedliwości dysponuje dowodami na to, że zaufani ludzie premiera Mateusza Morawieckiego na jego osobiste polecenie mieli inspirować ataki medialne wymierzone w czołowe osoby partii władzy. O całej sprawie wie Jarosław Kaczyński, za którego zgodą odbywają się zamknięte partyjne spotkania największych krytyków Morawieckiego. "W sprawie ewentualnego przeniesienia terminu wyborów samorządowych nie ma pośpiechu. Nie ma jeszcze założeń projektu w tej sprawie" - powiedział szef gabinetu prezydenta Paweł Szrot, dodając jednocześnie, że spodziewa się rychłych konsultacji z prezydentem. "Fakt" opisał, jak europosłanka PiS Elżbieta Kruk korzystała ze służbowej limuzyny wicemarszałka województwa lubelskiego Michała Mulawy. Auto podjechało po nią na lotnisko Chopina w Warszawie. Eurodeputowana nie odpowiedziała na nasze pytanie o to, jak często korzysta z pojazdu wicemarszałka, który dawniej był jej asystentem.

https://www.rp.pl/polityka/art36677781-czarnek-tak-niepraworzadnego-tworu-jak-ue-nigdy-nie-widzielismy?fbclid=IwAR1M6li_m1vsVlbnY1GLSQ3FvWo-03DGiiWSsoAOZdLKbc_tGyDYGPw253E

https://tvn24.pl/polska/malgorzata-jacyna-witt-oglasza-sie-elita-seria-wpisow-radnej-pis-5783681

https://sport.radiozet.pl/Inne-sporty/Jacyna-Witt-chwali-sie-gra-w-golfa-i-uderza-w-PO.-Burza-w-sieci

https://www.onet.pl/informacje/onetwiadomosci/byla-zona-ministra-z-nowa-funkcja-lidia-cieslak-na-czele-spolki-skarbu-panstwa/s2z659j,79cfc278

https://tvn24.pl/polska/europosel-patryk-jaki-broni-ojca-oskarzanego-o-mobbing-politycy-komentuja-5783825

https://wiadomosci.wp.pl/pracownicy-wodociagow-o-mobbingu-ze-strony-prezesa-patryk-jaki-i-jego-ojciec-zaprzeczaja-6789302339046016a

https://wiadomosci.onet.pl/tylko-w-onecie/potajemne-spotkanie-przeciwnikow-premiera-znamy-tresc-rozmowy/4w4ggrv?utm_source=livebar&utm_medium=referral&fbclid=IwAR2gjvBJzzoIBo4LRAJz9IVKJs33BWDX3YecgQcO4K--6xjGKrW1vnRcHyY

https://samorzad.pap.pl/kategoria/aktualnosci/szrot-ws-przeniesienia-wyborow-samorzadowych-nie-ma-pospiechu-nie-ma-jeszcze

https://zachod.pl/675694/przeniesienie-wyborow-samorzadowych-szef-gabinetu-prezydenta-spodziewa-sie-w-najblizszym-czasie-konsultacji/

https://www.fakt.pl/polityka/politycy-oburzeni-dzialaniem-elzbiety-kruk-wicemarszalek-powinien-podac-sie-do/ez2vnpx