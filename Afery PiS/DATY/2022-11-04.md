04.11.2022

PKN Orlen chce, żeby TVN24 zamieścił sprostowanie i przeprosiny dotyczące reportażu o wpłatach na kampanie wyborcze kandydatek PiS. Katastrofa na Odrze się nie skończyła - ostrzegają aktywiści koalicji "Czas na Odrę". Władze województw nadodrzańskich alarmują, że parametry wody z rzeki, którą ponownie poddano badaniom, znów przekroczyły normy. Sejm uchwalił nowelizację ustawy Prawo oświatowe, nazywaną Lex Czarnek 2.0. Dotyczy ona m.in. zasad działalności organizacji i stowarzyszeń w szkołach i przedszkolach, a także przyznaje szereg nowych uprawnień kuratorom oświaty. Radosław Jaworski nowym komendantem Służby Ochrony Państwa. Sejm zagłosował za uchyleniem immunitetu posłance Lewicy Joannie Scheuring-Wielgus. Odrzucono także sześć poprawek do ustawy "antylichwiarskiej" zgłoszonych przez Senat. Zmiany zakładają m.in. określenie maksymalnych kosztów pozaodsetkowych pożyczek, obniżenie tych kosztów dla kredytów konsumenckich i nadzór KNF nad instytucjami pożyczkowymi. Uchwalono ustawę okołobudżetową – przyjęto m.in. poprawkę, która podnosi pułap dochodów powiatów, powyżej którego muszą one płacić tzw. janosikowe. Dzięki temu mniej samorządów będzie objętych taką daniną. Nie będzie za to więcej pieniędzy dla nauczycieli. Sejm odrzucił także poprawki Senatu do nowelizacji prawa energetycznego oraz ustawy o odnawialnych źródłach energii (OZE), zakładające przywrócenie obliga giełdowego dla 50 proc. wytwarzanej energii do 31 grudnia 2023 r. i jego utrzymanie po tym terminie. Oznacza to, że Sejm podtrzymał swoją decyzję o całkowitym zniesieniu obliga giełdowego. Sejm opowiedział się również przeciwko uchwale Senatu o odrzuceniu w całości ustawy wydłużającej kadencję samorządów do 30 kwietnia 2024 r. Odbyło się pierwsze czytanie rządowego projektu ustawy o Państwowym Instytucie Medycznym Ministerstwa Spraw Wewnętrznych i Administracji. Kwestia przekształcenia szpitala MSWiA wywołała wśród posłów liczne kontrowersje. Bartłomiej Misiewicz prawomocnie skazany za nielegalną reklamę wódki na Twitterze. Zasłużony działacz Prawa i Sprawiedliwości Tomasz Zdzikot został prezesem KGHM Polska Miedź. Pod koniec sierpnia Zdzikot odszedł z Poczty Polskiej, gdzie był odpowiedzialny za wybory kopertowe. Minister sportu i turystyki Kamil Bortniczuk podkreślił podczas rozmowy w Radiu ZET, że mimo ujawnienia przez Onet afery związanej z prezesem Polskiego Związku Tenisowego Mirosławem Skrzypczyńskim, "prawo nie daje mu narzędzi, by twardo reagować wobec związku tenisowego". Sąd Apelacyjny w Warszawie podtrzymał w całości wyrok Sądu Okręgowego z powództwa Fundacji Rozwoju Demokracji Lokalnej im. Jerzego Regulskiego przeciwko TVP. Nadawca będzie musiał przeprosić fundację i wpłacić 30 tys. zł na cel społeczny. Marek Ciesielski zastąpił Pawła Napieralskiego na stanowisku prezesa poznańskiego oddziału Polska Press - dowiedział się portal Wirtualnemedia.pl. Ciesielski w dalszym ciągu będzie pełnił funkcję prezesa kujawsko-pomorskiego oddziału wydawnictwa. To nie jedyna zmiana: wydawnictwo połączyło także dwa inne oddziały - Gdańsk i Szczecin - w jeden makroregion. Szefuje mu Piotr Grabowski. Średnie wynagrodzenie w powołanym przez premiera Instytucie Strat Wojennych wynosi ponad 11 tys. zł brutto - wynika z informacji, którą przekazano Gazeta.pl. Członkom Rady ISW przysługuje z kolei dieta w wysokości 5 tys. zł brutto za każdy miesiąc, w którym odbyło się posiedzenie. "Wyborcza" jako pierwsza potwierdziła w Ministerstwie Infrastruktury, że budowany od ponad pięciu lat dwukilometrowy tunel zostanie nazwany imieniem Marii i Lecha Kaczyńskich. Na taki pomysł zgodziła się już Rada Gminy w Jordanowie. Uchwałę w ubiegłym tygodniu podjęto w trybie ekspresowym - została opublikowana w Dzienniku Urzędowym. "Otrzymaliśmy pismo od nowego polskiego ministra do spraw Unii Europejskiej z prośbą o zaprzestanie wezwań do zapłaty kar nałożonych przez Trybunał Sprawiedliwości UE; przeanalizujemy je" - poinformował na konferencji prasowej w Brukseli rzecznik Komisji Europejskiej Christian Wigand. Szef kancelarii premiera Marek Kuchciński zwolnił jednego z najbardziej zaufanych ludzi premiera Mateusza Morawieckiego: Macieja Wyszoczarskiego, dyrektora Centrum Obsługi Administracji Rządowej - ustaliła Gazeta.pl. Sejm odrzucił w piątkowym głosowaniu uchwałę Senatu, który sprzeciwił się nowelizacji ustawy o Narodowym Instytucie Wolności - Centrum Rozwoju Społeczeństwa Obywatelskiego.

https://www.wirtualnemedia.pl/artykul/tvn24-reportaz-orlen-wplaty-na-kampanie-pis

https://next.gazeta.pl/next/7,172392,29104518,odra-znow-zasolona-katastrofa-trwa-parametry-ponad-norme.html

https://www.rmf24.pl/fakty/polska/news-lex-czarnek-2-0-przyjete-przez-sejm,nId,6390507#crp_state=1

https://glos.pl/sejm-przeglosowal-lex-czarnek-2-0-jeden-z-ministrow-byl-przeciw

https://www.rmf24.pl/fakty/polska/news-radoslaw-jaworski-nowym-komendantem-sluzby-ochrony-panstwa,nId,6390629#crp_state=1

https://www.rmf24.pl/polityka/news-scheuring-wielgus-i-budka-moga-stanac-przed-sadem,nId,6390559#crp_state=1

https://www.bankier.pl/wiadomosc/Sejm-odrzucil-wszystkie-poprawki-Senatu-do-ustawy-antylichwiarskiej-8434282.html

https://businessinsider.com.pl/gospodarka/sejm-przyjal-ustawe-okolobudzetowa-sa-drobne-poprawki/5tn6e3f

https://energia.rp.pl/elektroenergetyka/art37359071-sejm-ostatecznie-zegna-sie-z-obligiem-gieldowym-na-energie-elektryczna

https://www.rmf24.pl/fakty/polska/news-wydluzenie-kadencji-samorzadow-jest-decyzja-sejmu,nId,6390521#crp_state=1

https://wiadomosci.dziennik.pl/polityka/artykuly/8581338,samorzady-kadencja-wybory-sejm-senat-samorzadowe.html

https://pulsmedycyny.pl/sejm-specustawa-o-przeksztalceniu-szpitala-mswia-w-instytut-medyczny-juz-po-pierwszym-czytaniu-1168621

https://www.wirtualnemedia.pl/artykul/bartlomiej-misiewicz-skazany-za-reklame-wodki-na-twitterze?fbclid=IwAR31pUyrk8D3-edvoTpKgm2OVmPFm9cy3hrQrl2b3eTFo7sXzaOV_Nhw9lc

https://next.gazeta.pl/next/7,151003,29106992,tomasz-zdzikot-prezesem-kghm-polska-miedz-odpowiadal-za-nieudane.html

https://www.gazetaprawna.pl/wiadomosci/kraj/artykuly/8581216,tomasz-zdzikot-khgm-prezes.html

https://businessinsider.com.pl/biznes/tomasz-zdzikot-nowym-prezesem-kghm/nl54tb6

https://wiadomosci.onet.pl/kraj/co-dalej-z-miroslawem-skrzypczynskim-moze-sam-podjalbym-decyzje/crln707

https://www.press.pl/tresc/73577,tvp-musi-przeprosic-fundacje-rozwoju-demokracji-lokalnej-za-materialy-w-_wiadomosciach_

https://www.wirtualnemedia.pl/artykul/polska-press-zmiany-laczenie-oddzialow-nowi-prezesi-gdansk-koszalin-szczecin?fbclid=IwAR3MOuuIsRlcdnILjJ_E67yMX3vFvAvn0q7b_Xbj59_2uOzy-H1T94N1hIM

https://wiadomosci.gazeta.pl/wiadomosci/7,114884,29106350,ile-zarabia-sie-w-instytucie-strat-wojennych-i-jego-radzie.html

https://zakopane.wyborcza.pl/zakopane/7,179294,29105660,oficjalnie-otwarcie-tunelu-na-zakopiance-12-listopada-przyjedzie.html

https://www.gazetaprawna.pl/wiadomosci/swiat/artykuly/8581131,ke-otrzymala-pismo-kary-tsue-kpo-krajowy-plan-odbudowy.html

https://www.bankier.pl/wiadomosc/Minister-ds-UE-Polska-zlozyla-wniosek-o-wstrzymanie-naliczania-kar-przez-TSUE-8433749.html

https://wiadomosci.gazeta.pl/wiadomosci/7,114884,29105048,marek-kuchcinski-tnie-ludzi-premiera-zwolnil-mu-wlasnie-zaufanego.html

https://www.wnp.pl/parlamentarny/wydarzenia/sejm-odrzucil-sprzeciw-senatu-wobec-nowelizacji-ustawy-o-narodowym-instytucie-wolnosci-crso,641418.html