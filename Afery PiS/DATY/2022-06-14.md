14.06.2022

Jarosław Kaczyński napisał list do posłów i senatorów PiS. Ogłasza w nim, że powstaje Akademia PiS i zachęca członków klubu Prawa i Sprawiedliwości do zgłaszania się. Ma ona zajmować się utrwalaniem i rozwijaniem wiedzy o partii rządzącej wśród parlamentarzystów. Tematem wykładów mają być geneza PiS, cel PiS, a także "problematyka prawa, ustroju oraz reguł niezbędnych do osiągania naszych celów". Jarosław Kaczyński został również zapytany o wyrok sądu, który uznał, że doradca Jacka Sasina, Kazimierz Kujda, skłamał w oświadczeniu lustracyjnym. - Orzecznictwo sądów polskich jest przeze mnie od wielu lat bardzo zdecydowanie i jednoznacznie krytykowane - odpowiedział prezes PiS, twierdząc, że w sprawie Kujdy "ma inne zdanie". Zdumiewające jest to, że politycy opozycji posługują się fałszywymi danymi do udowodnienia swoich tez - podkreślił prezes PKN Orlen Daniel Obajtek. Jego zdaniem, opozycja pomija fakt, że wzrost cen paliw w całej Europie i w Polsce to koszt rezygnacji z rosyjskiego surowca. Zbigniew Ziobro publicznie zaproponował premierowi zakład o butelkę śliwowicy w sprawie kamieni milowych KPO. Jarosław Kaczyński podczas wizyty w Sochaczewie zapowiedział, że rząd nie podniesie pracownikom budżetówki wynagrodzeń o 20 proc., czego domagają się m.in. trzy największe centrale związkowe. Minister klimatu Anna Moskwa deklaruje, że nie zabraknie węgla po akceptowalnej cenie. "Funkcjonowanie Rządowego Centrum Bezpieczeństwa zakłóca porządek związany z podziałem na resorty. Myślę, że likwidacja RCB to skuteczne rozwiązanie nie powodujące różnic interpretacyjnych co do kompetencji" - powiedział wicepremier Jarosław Kaczyński. "Opisywane przypadki trzeba wnikliwie i szczegółowo sprawdzić" - tak sprawę podejrzeń o znęcanie się nad mieszkańcami domu pomocy społecznej w Jordanowie skomentował we wtorek w oświadczeniu Rzecznik Praw Dziecka. Mikołaj Pawlak odniósł się w ten sposób do pojawiających się pod adresem sióstr prezentek oskarżeń po publikacji reportażu Wirtualnej Polski. "Wnikliwe" zbadanie sprawy i wyciągnięcie konsekwencji wobec osób, które doprowadziły do wydarzeń w Jordanowie zapowiedział szef MSWiA Mariusz Kamiński.

https://natemat.pl/419341,akademia-pis-co-to-jest-oto-nowy-projekt-jaroslawa-kaczynskiego?fbclid=IwAR239Yo1jeWoU3mjMa5voTJXSa5zMVNUWFN5PLjATHpcFpKkPyX8dpRWynk

https://tvn24.pl/polska/jaroslaw-kaczynski-o-wyroku-w-sprawie-kazimierza-kujdy-i-jego-oswiadczenia-lustracyjnego-mam-tutaj-inne-zdanie-5750711?fbclid=IwAR2FV8laIRvTfyCEP4FngHKsqnwyEClexD-J4eH9j-JAjAo0c3ez6NcKuko

https://www.money.pl/gospodarka/obajtek-odpowiada-ws-cen-paliw-falszywe-dane-6779688613722816a.html?fbclid=IwAR0zpDlJZ9TopleYvfigDINeUHGVb5d5_WNMJy2Ivr4gQ0ERSeMq1p-O3NM

https://www.wprost.pl/kraj/10750063/ziobro-zaproponowal-morawieckiemu-zaklad-stawka-butelka-sliwowicy-jestem-gotow-wspolnie-wypic-za-bledy.html

https://www.money.pl/gospodarka/rzad-nie-da-20-proc-podwyzek-ale-chcialby-zaproponowac-kompromis-6779418621102816a.html

https://twitter.com/moskwa_anna/status/1536701130025181184

https://www.wnp.pl/parlamentarny/wydarzenia/kaczynski-likwidacja-rcb-nie-bedzie-powodowac-roznic-kompetencyjnych,591573.html

https://tvn24.pl/polska/dps-w-jordanowie-rzecznik-praw-dziecka-reaguje-na-doniesienia-o-znecaniu-sie-nad-podopiecznymi-przez-zakonnice-5750193