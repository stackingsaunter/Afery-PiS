03.11.2022

22 dygnitarzy z PKN Orlen przekazało w 2019 r. na fundusze wyborcze dwóch PiS-owskich kandydatek do PE, Beaty Szydło i Joanny Kopcińskiej, po niemal 75 tys. zł - ujawnili w programie "Czarno na białym" reporterzy TVN24. Z porządku obrad Sejmu zniknął nagle punkt o głosowaniu ws. tzw. ustawy bezkarnościowej, dotyczącej zwolnienia z odpowiedzialności karnej osób, które w 2020 roku przekazały PP dane wyborców w celu organizacji wyborów kopertowych. Przemysław Czarnek złożył pozew przeciwko przewodniczącemu Platformy Obywatelskiej Donaldowi Tuskowi. Chodzi o słowa dotyczące in vitro w podręczniku do przedmiotu historia i teraźniejszość autorstwa prof. Wojciecha Roszkowskiego. Rząd coraz śmielej mówi o wycofaniu się od nowego roku z tarczy antyinflacyjnej, bo trzeba zaciskać pasa. Zapowiada też zmiany w podatku Belki od 2024 r. Wicenaczelny „Gazety Lubuskiej” (Polska Press) Marcin Kędryna został doradcą członkini Krajowej Rady Radiofonii i Telewizji Marzeny Paczuskiej. Media donoszą, że w różnego rodzaju instytutach badawczych powołanych za rządów PiS, członkowie rad otrzymują niemałe pensje. Od 100 do 250 pracowników kraśnickiej Fabryki Łożysk Tocznych może stracić pracę - informuje "Dziennik Wschodni". To w tym mieście na Lubelszczyźnie Jarosław Kaczyński mówił niedawno, że pod względem rozwoju gospodarczego "Polska jest druga po Chinach". W czwartek 3 listopada mija rok od rozpoczęcia naliczania w stosunku do Polski kary za niewykonanie postanowienia Trybunału Sprawiedliwości Unii Europejskiej, nakazującego zawieszenie Izby Dyscyplinarnej Sądu Najwyższego. Oznacza to, że suma kar osiągnęła właśnie poziom 365 mln euro. Polski rząd kary nie płaci, ale większość tej kwoty została już potrącona z należnych naszemu państwu funduszy. Polska chce zaskarżyć naliczanie kar do TSUE. Najpierw będzie prośba do Komisji Europejskiej, a jeśli to nic nie da - pozew do TSUE za naliczanie przez Komisję Europejską milionowych kar za brak reakcji na decyzję TSUE o zamrożeniu Izby Dyscyplinarnej. Taką informację uzyskała ze źródeł rządowych korespondentka RMF FM w Brukseli. Polska przekazała jednak Komisji Europejskiej wymagane dokumenty dotyczące reformy sądownictwa - poinformowało Ministerstwo Funduszy i Polityki Regionalnej. "Nie będzie dodatkowej opłaty na rachunkach za prąd w związku z budową elektrowni atomowej" - zapewniała w Popołudniowej rozmowie w RMF FM Anna Moskwa. Pojawiały się informacje, że rząd pracuje nad nowym podatkiem, nazwanym już przez niektórych "jądrowym". Miałaby to być licząca kilka złotych opłata doliczana do naszych rachunków za prąd. Projekt nowelizacji Prawa oświatowego został ponownie skierowany do komisji Edukacji, Nauki i Młodzieży. "Jesteśmy dosłownie na ukończeniu przygotowywania wniosku. Tutaj odpowiedzialny za to jest minister Puda, dziś rano z nim rozmawiałem. Twierdzi że w ciągu 2-3 tygodni ten wniosek będzie możliwy do złożenia" - mówi o KPO premier Mateusz Morawiecki.

https://wiadomosci.wp.pl/zaskakujaca-zbieznosc-przelewow-tvn24-ujawnia-wyborcze-wplaty-6830092236217024a

https://wiadomosci.onet.pl/kraj/dziwna-zbieznosc-przelewow-dziennikarze-sprawdzili-finansowanie-kampanii/ygr13xk

https://wiadomosci.gazeta.pl/wiadomosci/7,114884,29105283,tajemnicze-darowizny-na-fundusze-szydlo-i-kopcinskiej-od.html

https://www.rp.pl/prawo-karne/art37347291-bezkarnosc-za-wybory-kopertowe-pis-wycofal-projekt-z-porzadku-obrad-sejmu

https://wiadomosci.onet.pl/kraj/bezkarnosc-plus-pis-wycofuje-sie-z-kontrowersyjnego-pomyslu/klk50dv

https://tvn24.pl/polska/sejm-wybory-kopertowe-projekt-ustawy-abolicyjnej-zdjety-z-porzadku-obrad-komentarze-polityczne-6191713

https://www.bankier.pl/wiadomosc/Onet-Czarnek-kontra-Tusk-Jest-pozew-ws-slow-o-in-vitro-w-podreczniku-do-HiT-8433335.html

https://businessinsider.com.pl/gospodarka/piec-najciekawszych-wydarzen-w-gospodarce-teraz-03112022/s83h8tj

https://www.wirtualnemedia.pl/artykul/marcin-kedryna-doradca-marzena-paczuska-krrit-zostaje-w-polska-press?fbclid=IwAR24GzZujseBgeI5V2e6qBJbvzT8G1tuRWaTW1qg_hSwy_9QIp0B8b-ASAI

https://konkret24.tvn24.pl/polska/w-radach-instytutow-pis-pracuje-sie-spolecznie-czy-za-pensje-i-tak-i-tak-6190461

https://www.money.pl/gospodarka/zwolnienia-w-fabryce-w-krasniku-w-tym-miescie-kaczynski-mowil-o-drugich-chinach-6829969204255424a.html

https://www.prawo.pl/prawnicy-sady/izba-dyscyplinarna-juz-rok-naliczana-kara,518127.html

https://www.dw.com/pl/polskie-kary-i-fundusze-w-ue/a-63638801

https://www.rp.pl/sady-i-trybunaly/art37349371-polska-zaskarzy-do-tsue-kary-za-izbe-dyscyplinarna

https://www.rp.pl/sady-i-trybunaly/art37353071-rzad-wyslal-do-ke-wazne-dokumenty-czy-to-szansa-na-pieniadze-z-kpo

https://www.rmf24.pl/tylko-w-rmf24/popoludniowa-rozmowa/news-minister-moskwa-zapewnia-podatku-jadrowego-nie-bedzie,nId,6387754#crp_state=1

https://www.gazetaprawna.pl/wiadomosci/kraj/artykuly/8580831,projekt-nowelizacji-ustawy-prawo-oswiatowe-poprawki-komisja-sejmowa.html

https://www.rp.pl/polityka/art37349381-morawiecki-o-kpo-jestesmy-doslownie-na-ukonczeniu-przygotowania-wniosku?fbclid=IwAR2PN_PAPmMYKrk2THaurwJtdUcKu2c6ZOAaHdA3twPEJ1rLPH03jVhZAZk