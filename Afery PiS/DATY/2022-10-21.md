21.10.2022

Piotr Wawrzyk z Prawa i Sprawiedliwości opublikował na TikToku film z gościnnym udziałem prezesa partii, Jarosława Kaczyńskiego. Poseł PiS Przemysław Czarnecki trafił w nocy na izbę wytrzeźwień. Ratownicy medyczni odnaleźli go, gdy leżał na ulicy, przy jednym z przystanków na warszawskim Wilanowie, mając ponad dwa promile alkoholu w organizmie. Został on natychmiast zawieszony w prawach członka partii przez jej prezesa. Telewizja Polska zarzuca brukselskiej korespondentce Polsatu Dorocie Bawołek, że przeszkodziła ekipie telewizji publicznej w uzyskaniu komentarza Donalda Tuska. Ta odpowiada, że TVP wysłała „zakamuflowanego kamerzystę”, który chciał „ukraść materiał”. „Gazeta Wyborcza” ujawniła, że telefon Grzegorza Napieralskiego był zainfekowany systemem Pegasus w 2018 roku. W rozmowie z senatorami poseł przyznał, że jest zszokowany doniesieniami, a wszystkiego o sprawie dowiedział się z prasy. Według Najwyższej Izby Kontroli nie ma szans na realizację planu usuwania azbestu w założonym przez rząd terminie do 2032 roku. Np. w gminie Frombork, gdyby zostało zachowane obecne tempo, na jego usunięcie potrzeba 149 lat. Duński operator sieci gazowej, Energinet, przekazał, że uruchomienie terminala w Nybro będzie opóźnione. To właśnie w tym punkcie przyjmowany jest płynący przez Baltic Pipe norweski gaz, który następnie będzie trafiał do Polski. "Jestem za powołaniem komisji czy odpowiednich mechanizmów weryfikacji tego, w jaki sposób dochodziło do wpływów rosyjskich w obszarze bezpieczeństwa i systemu energetycznego" - powiedział premier Mateusz Morawiecki, pytany o wniosek KO ws. powołania komisji śledczej do spraw tzw. afery podsłuchowej. Zbigniew Ziobro przyznał, że sprawdzana jest wiarygodność zeznań Marcina W., byłego współpracownika Marka Falenty. Europejski Trybunał Praw Człowieka w Strasburgu zakazał działania Izbie Kontroli Nadzwyczajnej Sądu Najwyższego w sprawie złożonych przez Zbigniewa Ziobrę skarg nadzwyczajnych. Są one niekorzystne dla sędziego Waldemara Żurka i dotyczą jego spraw prywatnych — chodzi o rozliczenia finansowe sędziego z jego byłą żoną. Sędzia Żurek prawomocnie wygrał z nią w sądzie — a wtedy, ze skargami, wkroczył Ziobro. Radni miejscy z Lublina zatwierdzili budowę pomnika prezydenta Lecha Kaczyńskiego. Monument - szeroki na 11 metrów i wysoki na cztery metry - według planów ma stanąć na skwerze przy Placu Teatralnym. Jak zakłada projekt społecznego komitetu, sama figura prezydenta będzie mierzyła prawie trzy metry. Krytycy wskazują, że projekt "nawiązuje do wzorców rodem z PRL". A inicjatorzy budowy pomnika, że "całość założenia będzie monumentalna i podniosła". Jarosław Kaczyński podjął decyzję o zawieszeniu w prawach członka partii posła Przemysława Czarneckiego i kieruje wniosek o wszczęcie postępowania do rzecznika dyscyplinarnego PiS - poinformował PAP rzecznik PiS Radosław Fogiel. Na religię w bydgoskich szkołach chodzi obecnie średnio 63 proc. uczniów. Biskup bydgoski Krzysztof Włodarczyk stwierdził, że Kościół widzi sytuację oraz "postawił diagnozę". Jego zdaniem jest to po prostu popularny "trend", a dzieci są "zapraszane do rezygnacji". SN przeprowadził test na niezależność nominata ministra Ziobry Piotra Schaba. Wstępnie też ocenił niezależność Przemysława Radzika. W obu przypadkach uznał, że ich błyskawiczne „kariery” za obecnej władzy świadczą o tym, że są zależni od polityków.

https://tvn24.pl/polska/jaroslaw-kaczynski-na-tiktoku-wystapil-goscinnie-na-profilu-posla-piotra-wawrzyka-6173861

https://www.wirtualnemedia.pl/artykul/jaroslaw-kaczynski-na-tiktoku-filmik?fbclid=IwAR3iL0lxRLRelc_dQFpYqj9dOEuidWkC0ZeHAF78Gits06dgYKO0j60Sacc

https://www.wirtualnemedia.pl/artykul/pis-tiktok-jaroslaw-kaczynski

https://tvn24.pl/tvnwarszawa/najnowsze/warszawa-przemyslaw-czarnecki-posel-pis-trafil-na-izbe-wytrzezwien-6173277

https://wiadomosci.gazeta.pl/wiadomosci/7,114884,29056372,przemyslaw-czarnecki-lezal-pijany-na-ulicy-teraz-przeprasza.html

https://www.rmf24.pl/polityka/news-przemyslaw-czarnecki-zawieszony-przez-kaczynskiego-posel-tra,nId,6362327#crp_state=1

https://www.wirtualnemedia.pl/artykul/dorota-bawolek-tusk-tvp-jaroslaw-olechowski?fbclid=IwAR1i6iYyx-t0chp5FzW5bWOFV5jlZTN14JMdpz5TTMooxnOYod5CqM1GerI

https://www.gazetaprawna.pl/wiadomosci/kraj/artykuly/8572993,pegasus-napieralski-inwigilacja.html

https://wiadomosci.onet.pl/kraj/grzegorz-napieralski-na-celowniku-sluzb-byl-podsluchiwany-przez-pegasusa/v1zmn1k

https://forsal.pl/gospodarka/aktualnosci/artykuly/8573068,azbest-usuwanie-polska-nik.html

https://energetyka24.com/gaz/wiadomosci/dunczycy-maja-problem-z-baltic-pipe-przesyl-gazu-z-norwegii-do-polski-opozniony

https://wiadomosci.dziennik.pl/polityka/artykuly/8573105,donald-tusk-zbigniew-ziobro-mateusz-morawiecki-koalicja-obywatelska-michal-tusk-marcin-w-marek-falenta-afera-podsluchowa.html

https://wiadomosci.wp.pl/ziobro-asekuruje-sie-chodzi-o-zeznania-ws-michala-tuska-6825395680824256a

https://wiadomosci.onet.pl/tylko-w-onecie/trybunal-w-strasburgu-zakazuje-dzialac-izbie-stworzonej-przez-pis/kxjzmrc

https://tvn24.pl/bialystok/lublin-pomnik-lecha-kaczynskiego-kontrowersyjny-projekt-6173679?fbclid=IwAR2QGIuR6_n1Hemp0LLYKoCo3Qa-L9FbndN2ksqnNFd7993YmlkMm_eAizc

https://www.bankier.pl/wiadomosc/Fogiel-prezes-PiS-podjal-decyzje-o-zawieszeniu-w-prawach-czlonka-partii-posla-Przemyslawa-Czarneckiego-8426963.html

https://wiadomosci.gazeta.pl/wiadomosci/7,114884,29055601,przemyslaw-czarnecki-lezal-pijany-na-przystanku-fogiel-jaroslaw.html

https://www.wprost.pl/polityka/10915774/kaczynski-skomentowal-sprawe-pijanego-posla-swojej-partii-trzeba-szczescia.html

https://natemat.pl/444358,uczniowie-odchodza-z-religii-biskup-bydgoski-oburzony

https://bydgoszcz.wyborcza.pl/bydgoszcz/7,48722,29049725,prawie-40-proc-uczniow-w-bydgoszczy-nie-uczestniczy-w-lekcjach.html

https://archiwumosiatynskiego.pl/wpis-w-debacie/sad-najwyzszy-schab-i-radzik-nie-sa-niezaleznymi-sedziami-nie-daja-gwarancji-bezstronnego-procesu/

https://wiadomosci.dziennik.pl/polityka/artykuly/8571576,sn-uchylenie-wyrok-piotr-schab-sedzia-niezaleznosc-test.html

https://www.prawo.pl/prawnicy-sady/test-niezawislosci-sn-uchyla-wyrok-sedziego-piotra-schaba,517911.html

https://www.rp.pl/sady-i-trybunaly/art37269151-sedzia-piotr-schab-oblal-test-niezaleznosci-w-sn

https://oko.press/sad-najwyzszy-schab-i-radzik-nie-sa-niezaleznymi-sedziami