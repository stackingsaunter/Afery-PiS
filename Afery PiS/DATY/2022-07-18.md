18.07.2022

Resort edukacji planuje podwyższyć płace nauczycieli wchodzących do zawodu o 20 proc. Związkowcy domagają się podwyżek dla wszystkich i zapowiadają protesty. Solidarna Polska ruszyła ze zbiórką podpisów pod projektem ustawy "W obronie chrześcijan", mającej wprowadzić wyższe kary za obrażanie uczuć religijnych katolików. Małgorzata Jacyna-Witt została zmuszona do przeprosin wobec obrażonego przez nią uprzednio senatora Stanisława Gawłowskiego, co uczyniła w mocno kontrowersyjnym stylu, "zakopując" przeprosiny pod dziesiątkami innych wpisów, by były jak najmniej widoczne. Poruszenie w sieci wywołała informacja o pikniku promującym budowę Centralnego Portu Komunikacyjnego. Impreza, którą zorganizował pełnomocnik rządu ds. CPK Marcin Horała, odbyła się 440 km od miejsca, gdzie ma powstać lotnisko. Gospodarzem była gmina wchodząca w skład okręgu wyborczego Horały. Białostocka kuria, w reakcji na sobotni artykuł Gazety Wyborczej, przekazała ks. Andrzejowi Dębskiemu dekret zawierający decyzję o pozbawieniu prawa do wykonywania jakichkolwiek posług duszpasterskich i noszenia stroju duchownego. Premier Mateusz Morawiecki kazał szefowi swojej kancelarii spotkać się z przedstawicielami nadzorowanej przez rząd sondażowni CBOS – wynika z kolejnych ujawnionych e-maili ze skrzynki Michała Dworczyka. Kamil Bortniczuk ogłosił, że zwolnienie z wf w szkole będzie mógł wystawić wyłącznie lekarz specjalista. Przemysław Czarnek nazwał to bardzo dobrą decyzją. Środowiska medyczne nie kryją oburzenia. Premier od stycznia nie odpowiada na pytania RPO dotyczące afery Pegasusa. Od wybuchu wojny w Ukrainie rząd miał pełną świadomość niedoboru węgla w krajowych magazynach — wynika z rządowych dokumentów, które widział Onet. Mimo pisemnych ostrzeżeń miesiącami rząd nie robił w zasadzie nic, by zapełnić lukę powstałą po decyzji o nałożeniu embarga na węgiel z Rosji. Została ona podjęta przez premiera Mateusza Morawieckiego bez żadnych analiz i zabezpieczeń, a nawet konsultacji wewnątrz rządu. Zamiast kupować węgiel, przedstawiciele władzy tygodniami oszukiwali opinię publiczną i zaklinali rzeczywistość, by teraz przerzucać się odpowiedzialnością za zaistniałą sytuację. oko.press dotarło do niepublikowanego dotąd pisma, w którym prezes Urzędu Regulacji Energetyki Rafał Gawin ostrzega rząd przed ogromnymi podwyżkami cen prądu, nawet o 180%, dla gospodarstw domowych w 2023 roku. Rafał Sura, powołany przez PiS w 2016 roku na członka RPP, złożył rezygnację na ręce marszałka Senatu. "Fakt" dotarł do listy polityków, którzy są studentami i absolwentami Collegium Humanum. Większość z nich nie zamierza w żaden sposób komentować tej sprawy. "Wykonaliśmy postanowienie TSUE, jeśli chodzi o likwidację Izby Dyscyplinarnej SN; wnioskujemy o to, by kary na Polskę przestały być naliczane, ponieważ powód ich naliczania stał się nieaktualny" - powiedział w poniedziałek rzecznik rządu Piotr Müller. Helsińska Fundacja Praw Człowieka przekazała Senatowi opinię dotyczącą niedawno uchwalonych zmian w Kodeksie karnym. Małgorzata Bednarek będzie teraz orzekać w Izbie Karnej Sądu Najwyższego. Jako pierwsza osoba ze zlikwidowanej w ubiegłym tygodniu Izby Dyscyplinarnej podjęła decyzję o kontynuowaniu orzekania. To była prokurator, która jako sędzia SN zwróciła się do Trybunału Konstytucyjnego z pytaniem, czy zgodne z polską konstytucją jest nakładanie przez unijny Trybunał Sprawiedliwości środków tymczasowych i zabezpieczeń. Pierwsze pieniądze z Unii Europejskiej wpłyną do Polski na przełomie tego i przyszłego roku - zapowiedział premier Mateusz Morawiecki w poniedziałek w Gliwicach. Dodał, że jest dla niego rzeczą wtórną, czy będą pochodziły ze Wspólnej Polityki Rolnej, czy z funduszy strukturalnych, czy z Krajowego Planu Odbudowy (KPO). Górnicy zostali poproszeni o pracę ponadnormatywną, aby uzupełnić braki węgla.

https://serwisy.gazetaprawna.pl/edukacja/artykuly/8493244,podwyzki-dla-nauczycieli-20-proc-mein.html

https://radio.opole.pl/100,600123,solidarna-polska-ruszyla-ze-zbiorka-podpisow-pod

https://wiadomosci.radiozet.pl/Polska/Polityka/Wiezienie-za-memy-z-papiezem-Solidarna-Polska-chce-przekonac-PiS-do-nowego-projektu

https://www.msn.com/pl-pl/wiadomosci/polska/sobolewski-radna-jacyna-witt-zawieszona-w-prawach-cz%C5%82onka-pis/ar-AAZHE5D?li=BBr5CAq

https://aszdziennik.pl/140431,jacyna-witt-opublikowala-przeprosiny-i-50-tweetow-o-pis-zeby-je-ukryc

https://wiadomosci.radiozet.pl/Polska/Polityka/Marcin-Horala-promowal-CPK-440-km-od-miejsca-gdzie-ma-powstac.-To-okreg-wyborczy-posla-PiS

https://tvn24.pl/bialystok/bialystok-ksiadz-andrzej-debski-rzecznik-kurii-nie-moze-wykonywac-poslugi-mial-wysylac-obsceniczne-wiadomosci-i-nagrania-do-internautki-dekret-metropolity-bialostockiego-5806442

https://wiadomosci.onet.pl/kraj/afera-e-mailowa-rzad-interweniuje-w-sprawie-sondazy-cbos-sporo-namieszali/1d2hpb2

https://www.rmf24.pl/tylko-w-rmf24/rozmowa-w-poludnie/news-bortniczuk-zwolnienie-z-wf-u-tylko-od-lekarza-specjalisty,nId,6163830#crp_state=1

https://serwisy.gazetaprawna.pl/edukacja/artykuly/8495989,czarnek-zwolnienia-z-lekcji-wf-problemy-w-polskich-szkolach.html

https://www.rynekzdrowia.pl/Polityka-zdrowotna/Zwolnienia-z-WF-tylko-od-specjalisty-Medycy-oburzeni-slowami-ministra-bzdura,234865,14.html

https://oko.press/rpo-morawiecki-pegasus-inwigilacja/

https://www.onet.pl/informacje/onetwiadomosci/kulisy-rzadowej-wojny-o-wegiel-dokumenty-ujawniaja-skale-zaniedban/ttjz96s,79cfc278?fbclid=IwAR0uUPvDLKsUBxF7WivDTeeL_GVkXkJVvInslTxZ-pMI83XXur0xIUOklTc

https://oko.press/ceny-pradu-o-180-proc-w-gore-w-2023-r-niepublikowane-dotad-prognozy-dla-rzadu-ujawniamy/?fbclid=IwAR1rTmUXuw-RbljTfAKkWQR4rNS0f2uJQhx0XbuQBzVDJ-lCdPoMtYFVajQ

https://tvn24.pl/biznes/z-kraju/rafal-sura-czlonek-rady-polityki-pienieznej-zlozyl-rezygnacje-5806594

https://www.fakt.pl/polityka/znani-politycy-studiowali-na-collegium-humanum-wsrod-nich-kraska-i-bosak/974fp19

https://gospodarka.dziennik.pl/news/artykuly/8493968,polska-kara-tsue-izba-dyscyplinarna-sn.html

https://www.rp.pl/prawo-karne/art36716441-fundacja-helsinska-krytykuje-projekt-resortu-ziobry-zaplacimy-za-to-wszyscy

https://wiadomosci.onet.pl/kraj/pierwszy-transfer-z-izby-dyscyplinarnej-to-zaufana-ziobry/e0s02cn

https://wiadomosci.onet.pl/tylko-w-onecie/co-dalej-z-sedziami-z-izby-dyscyplinarnej-mocne-stanowisko-laskowskiego/wxplwf0

https://tvn24.pl/biznes/z-kraju/premier-mateusz-morawiecki-pierwsze-pieniadze-z-ue-wplyna-na-przelomie-tego-i-przyszlego-roku-5806364

https://www.pap.pl/aktualnosci/news%2C1375874%2Cgornicy-beda-pracowac-wiecej-aby-wegla-nie-zabraklo.html