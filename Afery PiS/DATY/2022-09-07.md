07.09.2022

Wychodzą na jaw kolejne teorie, promowane przez niektóre podręczniki do religii. W jednym z nich można przeczytać, że "Wielki wybuch nie został przez nikogo potwierdzony, jest więc tylko mało prawdopodobną teorią, w przeciwieństwie do stworzenia świata przez Boga, co jest w pełni udowodnione przez miłość i odkupienie grzechów przez jego syna". Przemysław Czarnek nazwał dziennikarkę Wyborczej "głupią" za jej pytanie o zakazanie seksu, zadane w nawiązaniu do wywiadu z 26.08. Jak ustaliła Wirtualna Polska, dwa lata temu Norbert Kaczmarczyk pomógł bratu wydzierżawić 141 hektarów ziemi w Małopolsce. Zrobili to z ominięciem przepisów, którymi PiS chciał zabezpieczyć polską ziemię i polskich rolników przed spekulantami i właścicielami latyfundiów. A cena, za którą brat wiceministra dostał w użytkowanie te grunty, odbiega znacząco od kwot, które muszą płacić rolnicy dzierżawiący od państwa sąsiednie działki. Rada Polityki Pieniężnej na wrześniowym posiedzeniu po raz 11. podniosła stopy procentowe, tym razem o 0,25 pkt. bazowych. Główna stopa referencyjna NBP wzrosła do 6,75 proc. "Dziś bylibyśmy hegemonem Europy, gdyby nie II wojna światowa, gdyby nie napaść Niemców na nasz kraj. Co trzeba zaznaczyć przy okazji tematu reparacji: gdy dzisiaj widzimy, że jesteśmy słabsi ekonomicznie od Niemców, to dlatego że oni nas wtedy zaatakowali. To nie jest kwestia tego, że Niemcy są bardziej przedsiębiorczy lub pracowici od Polaków, absolutnie nie. Dlaczego Polacy mają pracować u Niemców na szparagach? Dlatego, że oni nas zaatakowali 83 lata temu. Oni dzisiaj mają czelność nas pouczać odnośnie demokracji i praworządności" – powiedział Marcin Warchoł. Marianna Schreiber stwierdziła, że przekonała się, że "jednak prawda leży po prawej stronie". Maciej Rauhut, 16-latek z Krapkowic, wraz z działającą na Instagramie nauczycielką @babaodpolskiego, składają wniosek o udostępnienie informacji publicznej w sprawie podręcznika do przedmiotu Historia i Teraźniejszość. Po odwołaniu Kurskiego do TVP wracają politycy Konfederacji. Telewizja Polska w przetargu na budowę swojego muzeum telewizyjno-filmowego za najkorzystniejszą uznała ofertę Korporacji Budowlanej Doraco z kwotą 25,44 mln zł brutto. Jarosław Kaczyński wraz z europosłem PiS Ryszardem Legutką i publicystą Bronisławem Wildsteinem wziął w środę udział w panelu "Realizm i wartości w polityce" na XXXI Forum Ekonomicznym w Karpaczu. Debatę poprowadził eurodeputowany PiS Zdzisław Krasnodębski. "Myśmy przecież nie podpisywali umowy o tym, że przyjmujemy cały ten zespół kulturowy, który reprezentuje zachodnia Europa, który już wtedy reprezentowała, który promowała" - mówił prezes PiS, nawiązując do wstąpienia Polski do Unii Europejskiej. Przekonywał, że "nikt, albo prawie nikt, pośród nas nie kwestionował tej obcości kulturowej". "Poczułem ją, kiedy pierwszy raz w ogóle byłem na Zachodzie, w Wiedniu. Tam różne rzeczy, których tutaj nie będę opisywał, zobaczyłem" - powiedział. Dodał, że było to 33 lata temu.

https://www.edziecko.pl/rodzice/7,79361,28881502,fragment-ksiazki-do-religii-zatrzasl-internetem-wiekszej.html

https://wydarzenia.interia.pl/kraj/news-spiecie-ministra-czarnka-z-dziennikarka-pani-jest-glupia-czy,nId,6271071

https://wiadomosci.onet.pl/kraj/zaskakujace-pytanie-dziennikarki-do-czarnka-czy-pani-jest-glupia-wideo/8kce77c

https://glos.pl/szef-mein-kolejny-raz-raz-grubiansko-obszedl-sie-z-dziennikarka-czy-pani-jest-glupia

https://wiadomosci.wp.pl/jak-minister-z-bratem-ponad-140-hektarow-upolowali-6809498205825664a?fbclid=IwAR0BbRC-SH5w_oKzXbMFKb3OO8F6JWJj2ixVzs3ceDqRe4Gaz6PLanmCGGE

https://krakow.wyborcza.pl/krakow/7,44425,28877116,ziemia-piec-razy-tansza-wydzierzawiona-z-ominieciem-przepisow.html

https://www.money.pl/banki/stopy-procentowe-wrzesien-2022-r-jest-decyzja-rpp-6809741631531616a.html

https://prawicowyinternet.pl/warchol-bylibysmy-hegemonem-europy-gdyby-nie-napasc-niemcow-na-nasz-kraj-wideo/

https://wiadomosci.wp.pl/marianna-schreiber-zmienia-kierunek-otworzylam-oczy-chociaz-zbyt-pozno-6809622679476832a

https://noizz.pl/spoleczenstwo/16-latek-wygral-z-rydzykiem-teraz-z-nauczycielka-biora-sie-za-czarnka-i-hit/1bfgqk8

https://www.wirtualnemedia.pl/artykul/politycy-konfederacja-powrot-tvp-minela-20?fbclid=IwAR3KcxRnemvjthK2OKLeDwIBQBHFJVm-svZ2jB2PGgdrVGxi0b8inn7I-sc

https://www.wirtualnemedia.pl/artykul/telewizja-polska-muzeum-siedziba-przetarg?fbclid=IwAR3ckos8Cm62GqKGWAh0uBFg9CFuOlQ4RnXktM-OLax6JsBmKx0GaYwHF4U

https://tvn24.pl/polska/jaroslaw-kaczynski-o-obcosci-kulturowej-poczulem-ja-kiedy-pierwszy-raz-bylem-na-zachodzie-w-wiedniu-tam-rozne-rzeczy-zobaczylem-6101798?fbclid=IwAR2tEKWNw3RjhLJ1VnE58LM837K25VflE6agGmltYdiEocOwgHExVJtG3aI

https://www.wprost.pl/polityka/10848037/kaczynski-na-forum-ekonomicznym-w-karpaczu-wszyscy-na-poczatku-popelnilismy-ten-blad.html