26.05.2022

Sejmowa komisja sprawiedliwości i praw człowieka negatywnie zaopiniowała wniosek opozycji o wyrażenie wotum nieufności wobec ministra sprawiedliwości i prokuratora generalnego Zbigniewa Ziobry. Sejm w głosowaniu wniosek odrzucił, tym samym pozostawiając ministra na stanowisku. Debata przed tym głosowaniem obfitowała w wiele skandalicznych wypowiedzi członków ugrupowania rządzącego. Sejm uchwalił zainicjowaną przez prezydenta Andrzeja Dudę nowelizację ustawy o Sądzie Najwyższym, która m.in. likwiduje Izbę Dyscyplinarną SN. Projekt oznaczać będzie w praktyce głównie zmianę nazwy tej Izby. Na chwilę przed głosowaniem ziobrystom udało się usunąć z projektu poprawkę prezydenta, dotyczącą możliwości przeprowadzenia tzw. testu niezawisłości i bezstronności sędziego w stosunku do już zapadłych orzeczeń. Ministerstwo Klimatu i Środowiska poinformowało w komunikacie, że na wniosek szefowej resortu Anny Moskwy, Dyrekcja Generalna Lasów Państwowych "przygotowała wytyczne dotyczące wsparcia możliwości nabywania przez odbiorców indywidualnych surowca drzewnego do celów opałowych", co ma być sposobem na wysokie ceny węgla. Krajowy Instytut Mediów bez przetargu zlecił firmie zarejestrowanej w stodole we wsi Dębina w woj. łódzkim przygotowanie badania słuchalności stacji radiowych za 24 mln zł. Sejm przyjął ustawę o czternastej emeryturze. Małopolska nauczycielka ujawniła bulwersujące zachowanie kolegi z pracy, który molestował uczennice podczas lekcji WF, za co kuratorium oświaty wytoczyło jej postępowanie o uchybienie godności zawodu nauczyciela, ponieważ wuefista jest radnym PiS. W Zakopanem ruszył zjazd Solidarności z udziałem władz państwa, na który nie dostali akredytacji żadni dziennikarze poza prorządowymi. Andrzej Duda popisał się podczas niego żartem o 67-letniej pielęgniarce zakładającej cewnik, co wzbudziło zachwyt na sali i oburzenie w kraju, a podczas samego zjazdu o Lechu Wałęsie mówiono jako o agencie SB.. Przemysław Czarnek ocenił, że toalety dla osób niebinarnych w liceach zagrażają praworządności w kraju oraz uznał taki pomysł za objaw „szaleństwa, postmodernizmu i neomarksizmu”. Sejm odrzucił wniosek o zmianę Konstytucji, a tym samym skierował ten projekt do komisji finansów publicznych. Sebastian Kaleta z Solidarnej Polski zgłosił przypadek molestowania przez jedną z posłanek z powodu domniemanego użycia wobec niego słowa "miękiszon". Ministerstwo Zdrowia rozważa oddanie możliwości kształcenia studentów niższych lat studiów lekarskich i lekarsko-dentystycznych w ręce kolegów z szóstego roku. "Liczba urodzeń dramatycznie spada; wkrótce rząd przyjmie strategię demograficzną, która obejmuje wszystkie wpływające na dzietność aspekty życia, od tych związanych z mieszkalnictwem po elastyczne formy pracy" – powiedziała w czwartek w Sejmie wiceminister rodziny Barbara Socha.

https://tvn24.pl/polska/zbigniew-ziobro-wniosek-o-wotum-nieufnosci-obrady-sejmowej-komisji-sprawiedliwosci-i-praw-czlowieka-5726563

https://www.gazetaprawna.pl/wiadomosci/kraj/artykuly/8426651,wotum-nieufnosci-minister-sprawiedliwosci-zbigniew-ziobro.html

https://www.wprost.pl/polityka/10732516/poslowie-opozycji-na-chwile-opuscili-sale-w-ramach-protestu-szkoda-ze-wracacie.html

https://tvn24.pl/polska/wniosek-owotum-nieufnosci-dla-zbigniewa-ziobry-relacja-z-sejmu-26-maja-5726862

https://www.bankier.pl/wiadomosc/Likwidacja-Izby-Dyscyplinarnej-SN-Sejm-uchwalil-nowelizacje-ustawy-o-SN-8345291.html

https://www.rp.pl/sady-i-trybunaly/art36378871-likwidacja-izby-dyscyplinarnej-sn-to-fikcja-co-jest-w-projekcie

https://wyborcza.pl/7,75398,28502521,sejm-glosuje-nad-reforma-sadu-najwyzszego-a-ziobrysci-polykaja.html?fbclid=IwAR1bcChfqnp47udJXETc5dfdE63UB0hHA2eA5V3pI0qBB0HxcVyPh1kCcvo

https://businessinsider.com.pl/twoje-pieniadze/tanie-drewno-na-opal-kto-moze-je-kupic-sa-wytyczne-ministerstwa/x7j4vxk

https://wiadomosci.onet.pl/lodz/publiczne-zlecenie-za-24-mln-zl-dla-firmy-zarejestrowanej-w-stodole/mgdrleb

https://lodz.wyborcza.pl/lodz/7,35136,28490521,firma-w-stodole-na-furtce-zlota-tabliczka-jak-dostala-rzadowe.html

https://businessinsider.com.pl/twoje-pieniadze/emerytury/czternasta-emerytura-w-2022-r-sejm-przyjal-ustawe/bgdgdp5

https://krakow.wyborcza.pl/krakow/7,44425,28504402,nauczycielka-ujawnila-skandaliczne-zachowanie-wuefisty-radnego.html

https://wiadomosci.dziennik.pl/wydarzenia/wideo/8426128,solidarnosc-zjazd-akredytacje-polskie-radio-tvp-dziennikarze-andrzej-duda.html

https://www.press.pl/tresc/70945,prywatne-media-bez-akredytacji-na-zjazd-nszz-_solidarnosc_-w-zakopanem

https://www.rynekzdrowia.pl/Polityka-zdrowotna/Pielegniarki-oburzone-zartem-prezydenta-Teraz-oczekuja-spotkania-Chca-pokazac-raport,233049,14.html

https://wyborcza.pl/7,75398,28507140,wiadomosci-tvp-oglosily-prezes-jacek-kurski-najwiekszym-bohaterem.html

https://www.wprost.pl/kraj/10731556/przemyslaw-czarnek-kpi-z-toalet-dla-osob-niebinarnych-ostra-reakcja-dziennikarza-tvn.html

https://gospodarka.dziennik.pl/news/artykuly/8426441,prawo-i-sprawiedliwosc-konstytucja-sejm-zadluzenie-publiczne.html

https://natemat.pl/415336,kaleta-zglosil-molestowanie-przez-filiks-z-miekiszonami-sie-nie-zadaje

https://pulsmedycyny.pl/mz-o-ksztalceniu-lekarzy-dydaktyka-mlodszych-moga-sie-zajac-studenci-szostego-roku-1151476

https://www.polsatnews.pl/wiadomosc/2022-05-26/wiceminister-rodziny-liczba-urodzen-dramatycznie-spada/?ref=article