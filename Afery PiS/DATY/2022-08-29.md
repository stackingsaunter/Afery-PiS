29.08.2022

Minister klimatu Anna Moskwa stwierdziła, że "odczuwamy konsekwencje nieprawidłowego uregulowania Odry w XIX w. przez Niemcy". 58,7 proc. ankietowanych przez United Surveys stwierdziło, że nie wierzy w informacje przekazywane przez "Wiadomości" TVP. W sobotnich „Wiadomościach” wyemitowano sprostowanie przesłane przez Bertolda Kittela, dziennikarza „Superwizjera” TVN. Chodzi o nieprawdziwą informację o nim w materiale autorstwa Bartłomieja Graczaka z października 2018 roku. Dariusz Joński i Michał Szczerba przedstawili wyniki badań Odry, jakie w ramach kontroli w Wodach Polskich uzyskali z WIOŚ we Wrocławiu. Z analizy chromatograficznej wody pobranej z Odry w trzech miejscach na terenie woj. dolnośląskiego w dniach 28 i 29 lipca br. wynika, mówił Joński, że w rzece były pochodne cykloheksanu, pochodne cykloheptanu, pochodne heplanu, pochodne benzenu, pochodne octanu i mezytylen. "Nie ma żadnych wątpliwości, że mamy do czynienia ze spuszczeniem trucizny do Odry. Nie mamy również wątpliwości, że wojewoda, ale również premier te wyniki dostał" - powiedział Joński. "Niestety, to jest najprawdopodobniej po prostu pewien splot przyczyn naturalnych z przyczynami wynikającymi z działalności ludzkiej" - powiedział prezydent Andrzej Duda, odnosząc się w Radiu Zet do katastrofy ekologicznej na Odrze.

https://www.wprost.pl/polityka/10835884/minister-anna-moskwa-odczuwamy-konsekwencje-nieprawidlowego-uregulowania-odry-w-xix-w-przez-niemcy.html

https://wiadomosci.wp.pl/polacy-wydali-wyrok-w-sprawie-wiadomosci-tvp-6806453405584128a

https://www.wirtualnemedia.pl/artykul/wiadomosci-sprostowanie-dziennikarz-tvn-bertold-kittel-autor-bartlomiej-graczak?fbclid=IwAR0lRWIcAhYGj1YtlUPTWAX5Bmf7kJ1pdJXIXlpttcnQMvT75wwAX_vQmXk

https://www.gazetaprawna.pl/wiadomosci/swiat/artykuly/8526055,jonski-szczerba-wody-polskie-odra-weglowodory-wyniki-kontroli.html

https://wiadomosci.onet.pl/tylko-w-onecie/zatruta-odra-poslowie-ko-skontrolowali-wody-polskie-oto-efekt/bdy43jh

https://www.rp.pl/polityka/art36948081-katastrofa-na-odrze-prezydent-duda-o-reakcji-panstwa-chaos-i-spoznienie

https://tvn24.pl/polska/prezydent-andrzej-duda-o-odrze-katastrofie-ekologicznej-instytucje-zadzialaly-w-sposob-chaotyczny-6087890