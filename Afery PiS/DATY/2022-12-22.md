22.12.2022

Jarosław Jakimowicz przegrał proces o zniesławienie, wytoczony mu przez Komitet Obrony Demokracji. Musi teraz oddać koszty procesu, zapłacić 10 tys. grzywny plus pięć tys. zł nawiązki na PCK. Prawo i Sprawiedliwość złożyło w czwartek w Sejmie projekt zmian w Kodeksie wyborczym. Zdaniem PiS proponowane rozwiązania mają wpłynąć na zwiększenie frekwencji w wyborach. Zmiany zakładają szereg ułatwień dla starszych osób, m.in. darmowy transport do lokali wyborczych, co eksperci odczytują jako dramatyczną próbę podwyższenia wyniku PiS. "W 2022 roku wybudujemy historyczną ilość mieszkań, prawie tyle, co Gierek budował w czasach dobrze minionych, czyli grubo ponad 200 tysięcy, może 240 tysięcy" - ocenił minister rozwoju i technologii Waldemar Buda. Powstanie lista zawodów, w których nie będzie można zatrudniać obcokrajowców spoza UE bez sprawdzenia, czy na to stanowisko nie ma chętnych Polaków. Rząd wprowadzi takie rozwiązania, ale tylko wtedy, gdy wzrośnie bezrobocie. Policja nie chce ujawnić Faktowi, kto zdecydował o wydaniu kilkuset tysięcy złotych na remont willi, w której zamieszkał generał Jarosław Szymczyk. Sprawa ujawniona przez Fakt bulwersuje tym bardziej, że szefostwo formacji wymaga od policjantów i ich przełożonych oszczędności niemal na wszystkim. Afera z granatnikiem komendanta policji doprowadziła do spadku zaufania do naszych służb. Amerykańska służba Secret Service, przewożąc przez Polskę Wołodymyra Zełenskiego przed jego wylotem do USA, nie zwróciła się o pomoc do polskich służb i policji. Ordo Iuris przegrało proces o obrazę uczuć religijnych wytoczony mężczyźnie, który miał na sobie koszulkę z Matką Boską jedzącą banana. Firma PKN Orlen podpisze nowy kontrakt sponsorski z Polskim Związkiem Piłki Nożnej. Polskie przedsiębiorstwo przekaże łącznie 170 milionów złotych do kasy PZPN - poinformował portal gazeta.pl. W Olsztynie nie ma już całodobowej placówki pocztowej. Ale Poczta Polska zaprasza do najbliższej, która czynna jest dłużej, a która znajduje się w… Warszawie. Minister edukacji i nauki powołał dwunastu nowych członków rady Narodowego Centrum Nauki (NCN). Zignorował jednak rekomendacje organu - zespołu identyfikującego - który zgodnie z ustawą przedstawia mu kandydatów. Powołał tylko jedną ze wskazanych osób. Utworzył nowy zespół identyfikujący i z przedstawionej mu przez tę grupę listy powołał 11 pozostałych członków Rady NCN.

https://www.wirtualnemedia.pl/artykul/jaroslaw-jakimowicz-przegral-proces-kod-sad-musi-zaplacic

https://www.money.pl/gospodarka/jest-projekt-zmian-w-kodeksie-wyborczym-autorstwa-pis-6847397524474720a.html

https://oko.press/pis-wrzuca-nowy-kodeks-wyborczy-ma-zwiekszyc-frekwencje-w-jego-bastionach-i-w-jego-elektoracie

https://www.bankier.pl/wiadomosc/PiS-chce-zmienic-Kodeks-wyborczy-Projekt-trafil-do-Sejmu-8461440.html

https://wyborcza.pl/7,75398,29293643,pis-chce-zmienic-kodeks-wyborczy-tysiace-nowych-lokali-w-miejscowosciach.html

https://tvn24.pl/biznes/nieruchomosci/mieszkania-nieruchomosci-waldemar-buda-chcemy-budowac-tyle-co-gierek-6549551?source=rss

https://praca.gazetaprawna.pl/artykuly/8615960,chronione-zawody-cudzoziemiec-praca.html

https://www.fakt.pl/polityka/policja-wydala-kilkaset-tysiecy-na-remont-willi-zamieszkal-w-niej-general-szymczyk/ll7x0x9

https://wiadomosci.gazeta.pl/wiadomosci/7,114883,29291406,general-szymczyk-mieszka-w-willi-na-mokotowie-policja-wydala.html

https://wiadomosci.radiozet.pl/polska/amerykanie-przewiezli-zelenskiego-w-polsce-nie-zwrocili-sie-o-pomoc-do-polskich-sluzb

https://wkraju24.pl/wolodymyr-zelenski-przejechal-przez-polske-przed-wizyta-w-usa-polskie-sluzby-o-niczym-nie-wiedzialy/

https://aszdziennik.pl/143470,smutne-swieta-w-ordo-iuris-sad-uznal-ze-maryjka-z-tecza-nie-obraza

https://vibez.pl/wydarzenia/teczowa-maryja-moze-jesc-banana-ordo-iuris-przegrywa-w-sadzie-6847649945283424a

https://www.sport.pl/pilka/7,65037,29293242,premii-nie-bylo-jest-gigantyczny-kontrakt-dziesiatki-milionow.html

https://gazetaolsztynska.pl/894258,Poczta-prawie-jak-w-quotMisiuquot.html

https://www.prawo.pl/student/narodowe-centrum-nauki-minister-powolal-swoja-rade,519000.html

https://oko.press/skok-wladzy-na-narodowe-centrum-nauki-dyrektor-ncn-dla-oko-press-obserwuje-sytuacje-z-niepokojem

https://oko.press/szef-narodowego-centrum-nauki-zarzuty-politykow-pis-bezzasadne