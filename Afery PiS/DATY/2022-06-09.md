09.06.2022

Ujawniono, że organizacje powiązane z Robertem Bąkiewiczem otrzymają kolejne 850 tysięcy złotych publicznych pieniędzy na prywatne cele. Sejm uchwalił projekt ustawy o wspieraniu i resocjalizacji nieletnich, zakładający możliwość umieszczania nawet 10-latków w poprawczakach i używania kajdanek czy paralizatora przeciw dzieciom. Minister Ziobro odwołał także dwóch dyrektorów szczecińskich sądów, oficjalnie za "ocenę działalności". Sejm odrzucił wszystkie kluczowe poprawki Senatu ws. ustawy likwidującej Izbę Dyscyplinarną, nowela trafi teraz do prezydenta. Sejm przegłosował także wakacje kredytowe i wydłużenie tarcz antyinflacyjnych, a opozycji udało się utrzymać w mocy (dzięki wolcie Kukiza) poprawkę zwiększającą kwotę odpisu podatkowego na rzecz OPP. Premier mówił w Sejmie o swoim wielkim poświęceniu dla służby publicznej, które kazało mu zostawić dobre zarobki i lukratywną pozycję prezesa banku. Sejmowa Komisja Łączności z Polakami za Granicą jednogłośnie poparła wniosek o podjęcie inicjatywy ustawodawczej w sprawie nowelizacji ustawy o repatriacji, w celu zwiększenia wydatków z budżetu państwa na repatriacje o 15 mln zł w tym roku. Marek Suski stwierdził, że "Unia Europejska zachowuje się jak Stalin i chce zlikwidować państwo polskie". Warszawski sąd skazał byłą posłankę Małgorzatę Zwiercan na karę roku pozbawienia wolności w zawieszeniu na dwa lata, za głosowanie za Kornela Morawieckiego na posiedzeniu Sejmu w kwietniu 2016 roku. Sejm odrzucił ustawę proponującą zmianę definicji gwałtu i dodanie do niej braku świadomej zgody. Ceny benzyny w Polsce są jednymi z najszybciej rosnących w Europie. TSUE nałożył na Polskę kary dzienne w dwóch sprawach: za funkcjonowanie kopalni Turów i za funkcjonowanie Izby Dyscyplinarnej Sądu Najwyższego. Komisja Europejska potrąciła już wszystkie kary za Turów, natomiast w sprawie Izby Dyscyplinarnej kary są sukcesywnie potrącane przez Komisję z funduszy dla Polski. Dotychczasowy wicerzecznik PiS Radosław Fogiel będzie głównym rzecznikiem partii i klubu w miejsce Anity Czerwińskiej, jego zastępcą będzie posłanka PiS Urszula Rusecka - poinformował w czwartek szef klubu PiS Ryszard Terlecki. W podziemnych magazynach Unii szybko przybywa gazu. Są już zapełnione w ponad połowie. Najwięcej, bo blisko 96 proc. ich pojemności zapełniła Polska. Jednak nasze magazyny wystarczą zaledwie na 15 proc. krajowego popytu. Jak powiedział wiceminister rolnictwa Rafał Romanowski, kapitał własny Krajowej Grupy Spożywczej wynosi 1,3 mld zł, a cały holding zatrudnia obecnie 5 tysięcy osób. W opinii ministra to silny podmiot, który może wzmocnić bezpieczeństwo żywnościowe Polski. „1 lipca przestanie obowiązywać rozporządzenie MSWiA o czasowym zakazie przebywania w 183 miejscowościach", ogłosił znienacka minister Kamiński. Stan wyjątkowy obowiązywał od 2 września 2021 r.

https://tvn24.pl/polska/robert-bakiewicz-850-tys-zl-dotacji-na-remont-soplicowa-bakiewicza-5744204

https://wiadomosci.onet.pl/kraj/nowy-projekt-ludzi-ziobry-wracamy-do-slodkich-lat-60/6z3tqx2

https://www.infor.pl/prawo/nowosci-prawne/5494517,Ustawa-o-wspieraniu-i-resocjalizacji-nieletnich.html

https://wiadomosci.onet.pl/szczecin/ziobro-usunal-dyrektorow-sadow-w-szczecinie-propozycja-nie-do-odrzucenia/01rhrcm

https://tvn24.pl/polska/nowelizacja-ustawy-o-sadzie-najwyzszym-w-sejmie-glosowanie-5744555

https://www.bankier.pl/wiadomosc/Sejm-przeglosowal-wakacje-kredytowe-i-wydluzenie-tarcz-antyinflacyjnych-8354362.html

https://wyborcza.pl/7,75398,28564392,przegrana-pis-w-sejmie-bedzie-odpis-1-5-proc-podatku-dla-opp.html

https://www.wprost.pl/polityka/10745188/premier-w-sejmie-zostawilem-za-soba-zlote-trony-i-miliony-dla-sluzby-publicznej.html

https://www.wnp.pl/parlamentarny/wydarzenia/sejm-komisja-za-zwiekszeniem-o-15-mln-zl-srodkow-na-repatriacje-w-tym-roku,589849.html

https://businessinsider.com.pl/polityka/marek-suski-atakuje-unie-europejska-za-kpo-zachowuje-sie-jak-stalin-chce-zlikwidowac/x3evbl5

https://tvn24.pl/polska/projekt-zmian-definicji-gwaltu-odrzucony-w-sejmie-5746564

https://konkret24.tvn24.pl/polska,108/rzecznik-rzadu-o-benzynie-wzrosly-tez-ceny-w-europie-czy-tak-dynamicznie-jak-w-polsce,1108358.html

https://tvn24.pl/swiat/kopalnia-turow-izba-dyscyplinarna-kary-komisja-europejska-potracila-kary-zunijnych-funduszy-dla-polski-5744744

https://www.wnp.pl/parlamentarny/wydarzenia/radoslaw-fogiel-bedzie-nowym-rzecznikiem-pis,590026.html

https://wydarzenia.interia.pl/kraj/news-ryszard-terlecki-radoslaw-fogiel-bedzie-glownym-rzecznikiem-,nId,6082263

https://energia.rp.pl/gaz/art36487651-wiecej-gazu-w-magazynach-ue-polskie-zbiorniki-sa-pelne

https://www.farmer.pl/prawo/przepisy-i-regulacje/krajowa-grupa-spozywcza-zarobi-wiecej-niz-tworzace-ja-spolki-oddzielnie,120083.html

https://oko.press/koniec-stanu-wyjatkowego-na-granicy-polsko-bialoruskiej